Per preparare le friselle con pomodoro e alici, per prima cosa inumidite le friselle con l'acqua fredda [1], e posizionatele in un piatto [2]. Lavate i pomodorini sotto l'acqua corrente e tagliateli in piccoli pezzi [3].
Versate i pomodorini appena tagliati in una ciotola e conditeli con olio [4], sale, origano [5] e pepe nero. Tagliate le alici marinate in piccoli pezzi [6],
e uniteli all'insalatina di pomodori [7]. Aggiungete anche met√† dello spicchio d'aglio, dopo averlo schiacciato [8] e le foglie del basilico, spezzettate con le mani [9].
Mescolate bene per amalgamare tutti gli ingredienti [10] e tenete da parte. Salate leggermente le vostre friselle [11] e sfregatele con la parte d'aglio rimasta [12].
A questo punto posizionate l'insalata di pomodoro e alici sulle friselle, aiutandovi con un cucchiaio [13]. Eliminate i semi interni dal peperoncino, riducetelo a listarelle [14] e posizionatelo sulle friselle con pomodorini e alici [15].