Le mini capresi alle nocciole sono una variante monoporzione di una delle torte più amate della costiera amalfitana, la classica torta caprese con cioccolato e frutta secca. Oggi grazie a questa ricetta versione mini sarà ancora più facile preparare e gustare il dessert perfetto per ogni tipo di cena. Potrete personalizzare le mini capresi alle nocciole in base all'occasione e al periodo dell'anno. In inverno potrete servirle con una salsa alla vaniglia, leggermente scaldate, mentre in estate l'unione con il gelato sarà semplicemente perfetta! Segnate la ricetta, le mini capresi alle nocciole diventeranno il vostro asso nella manica da sfoggiare in ogni momento! 