Per prima cosa grattugiate il cioccolato [1] e tenetelo da parte [2]. Versate le nocciole nel contenitore di un mixer e frullatele [3]. 
Trasferite il burro morbido a cubetti in una ciotola, unite metà dello zucchero a velo [4] e lavorate il tutto con uno sbattitore elettrico per 5 minuti [5]. Aggiungete un pizzico di sale [6], 
i tuorli [7] e montate ancora per 5 minuti [8], fino a che non avrete ottenuto un composto omogeneo [9]. 
Unite le nocciole tritate [10] e mescolate con una spatola [11]. Aggiungete il cioccolato grattugiato [12] 
e mescolate ancora [13]. Setacciate poi all'interno il cacao [14], il lievito e la fecola [15]. 
Mescolate ancora con una spatola fino ad ottenere un composto omogeneo [16]. Trasferite in una ciotola gli albumi e lo zucchero a velo rimasti [17]. Sbattete con le fruste elettriche fino a che gli albumi non saranno ben montati. 
Aggiungete gli albumi all’impasto poco alla volta [19], mescolando con una spatola dal basso verso l'alto fino ad ottenere un composto omogeneo [20]. Imburrate 6 stampini di 10 cm di diametro [21]
e riempiteli con l’impasto [22]. Infornate a 180° per circa 20 minuti. Appena le mini capresi saranno cotte sfornate [23] e lasciatele raffreddare completamente prima di sformarle. Trasferite in un piattino [24]
e decorate con zucchero a velo [25], lamponi e scorzette d’arancio [26]. Le vostre mini capresi alle nocciole sono pronte per essere servite [27]!