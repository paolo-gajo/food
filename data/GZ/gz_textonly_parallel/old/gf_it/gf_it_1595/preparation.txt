Per realizzare il capretto al forno con patate iniziate eliminando il grasso della carne, poi tagliatela a pezzi non troppo piccoli [1]. Lavate, pelate e tagliate a pezzi grossolanamente il sedano, la carota e la cipolla che serviranno per marinare il capretto. Trasferite le verdure in una ciotola capiente insieme alla carne [3].
A parte raccogliete con un laccetto le erbe aromatiche [5] e ponetele nella ciotola, in questo modo sarà più facile estrarle dopo la marinatura. Bagnate con il vino e aggiungete l'acqua fino a coprire [6]
aggiungete i grani di pepe nero e ginepro [7], avvolgete con la pellicola trasparente la ciotola e lasciate marinare la carne per 12 ore in frigorifero. Trascorso il tempo indicato, riprendete la carne marinata [9],
eliminate le spezie e gli aromi e scolate l’acqua di conservazione con un cu colino [10]. Lavate sotto l’acqua corrente le patate per eliminare eventuali residui di terra dalla buccia [11] poi con una mandolina affettate le patate sottilmente (senza sbucciarle), circa un paio di millimetri di spessore [12],
versatele in una teglia ampia e irrorate le patate con l’olio di oliva [13], conditele con sale e pepe [14] e adagiate sopra i pezzetti di capretto [15],
e le erbe aromatiche della marinatura; bagnate con un cucchiaio di aceto [16] mescolate direttamente in teglia in modo che tutti gli ingredienti si insaporiscano [17]. Cuocete il capretto in forno preriscaldato statico a 200° per circa 60 minuti, avendo cura di girarlo durante la cottura. Una volta pronto, servite il capretto al forno con patate ben caldo [18].