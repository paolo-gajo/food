Per preparare l'hummus di lenticchie, controllate se le lenticchie che usate necessitino o meno di ammollo. In caso potete ammollarle in acqua fredda per circa 7-8 ore [1]. Trascorso il tempo, sciacquatele molto bene [2] e versatele in pentola. Copritele abbondantemente con acqua [3]
e lasciatele cuocere per circa 45 minuti [4]. Una volta pronte, scolatele e mettetele all’interno del frullatore. Aggiungete lo spicchio di aglio, il sale, il prezzemolo [5], la tahina [6], 
la paprika [7], il succo di limone [8], l’olio [9]. 
Frullate il tutto per un minuto, fino ad ottenere una crema omogenea [10]. Impiattate l’hummus di lenticchie [11] e aggiungete un filo di olio ed un pizzico di paprika [12].