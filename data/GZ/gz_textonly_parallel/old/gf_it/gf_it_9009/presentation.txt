I panini delle feste sono dei piccoli bocconcini di pasta di pane insaporiti con svariati ingredienti, che arricchiscono, rendendo gustoso e speciale, il pane sulla tavola imbandita a festa. Confezionare i panini delle feste è davvero semplice; basterà acquistare della pasta di pane già lievitata e pronta per l’uso, oppure prepararla seguendo la nostra ricetta, e unire ad essa i vari ingredienti che la arricchiranno donandole sapore e aroma.