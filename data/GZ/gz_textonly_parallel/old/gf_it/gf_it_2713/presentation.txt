Volete un’alternativa alle classiche scaloppine al limone per stupire i vostri amici? Le scaloppine al rosmarino e salvia con scalogni caramellati sono quello che fa al caso vostro! Tutti abbiamo a casa delle scaloppine ma per cucinarle in modo originale seguite questa gustosa ricetta. In pochi e veloci passaggi otterrete un secondo piatto aromatizzato con l’intenso sapore del rosmarino e della salvia, da accompagnare con un contorno originale e saporito, accostando il gusto più dolce al salato: gli scalogni. Per renderli particolari, li abbiamo caramellati in padella, così renderanno ancora più invitanti le scaloppine perchè sono perfetti da abbinare a carni saporite e speziate!