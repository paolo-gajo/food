Li conosciamo in tante versioni dolci: i tartufini al cioccolato, al caffè, al limone. Ecco una versione perfetta per il buffet salato: i tartufini di formaggio ai 4 colori! Stuzzichini gustosissimi di facile e veloce realizzazione. Questi colorati tartufini, formati da un mix di saporiti formaggi, vengono rotolati nei semi di papavero e sesamo, nell’erba cipollina e nel peperoncino dolce. Inserite questi allegri stuzzichini nel menù delle feste come aperitivo o come antipasto, per rendere più vivace la vostra tavola, e… preparatevi alla richiesta di un bis!!!