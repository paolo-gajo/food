Il condimento per la pasta preferito dagli italiani? Sicuramente il ragù! Le varianti possono essere infinite, da quello alla bolognese, a quello di pesce. Per dare la possibilità proprio a tutti di gustare questo piatto abbiamo preparato il ragù di lenticchie. Il soffritto è quello classico, proprio come vuole la tradizione, ma al posto del macinato la scelta è ricaduta su uno dei legumi più apprezzati. Le lenticchie risulteranno morbide e si amalgameranno al sugo per trasformarsi in un condimento perfetto da utilizzare per condire una pasta semplice o per arricchire una lasagna! E se i vostri amici vegani stanno arrivando per un pranzo dell'ultimo momento non preoccupatevi, il ragù di lenticchie sarà pronto in un'ora e tutti resteranno estasiati per la sorpresa che li aspetta!