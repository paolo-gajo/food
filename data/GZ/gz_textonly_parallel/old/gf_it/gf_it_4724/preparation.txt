Per preparare la tapa gamberi aglio e peperoncino iniziate pulendo i gamberi: sgusciateli [1] e, con l’aiuto di un coltello, eliminate il filo nero intestinale [2]. Mettete a scaldare una padella con 6 cucchiai di olio extravergine di oliva a fuoco moderato [3],
poi unite due spicchi di aglio e fatelo imbiondire [4]. Nel frattempo preparate il peperoncino: lavatelo, togliete il picciolo [5] e tagliatelo a metà per eliminare tutti i semi [6],
poi tritatelo finemente e unitelo all’olio [7]. Appena l’olio si sarà insaporito aggiungete i gamberi [8] e fateli cuocere da ambedue i lati per 3-4 minuti. Fate attenzione a non cuocerli eccessivamente altrimenti perderanno di sapore e risulteranno duri. Infine aggiustate di sale e aggiungete pepe quanto basta per insaporire [9].Servite la vostra tapa gamberi aglio e peperoncino immediatamente. A piacere potete accompagnare la tapa gamberi aglio e peperoncino con della maionese, servirla con dell' insalata oppure con dei crostini di pane tostato.