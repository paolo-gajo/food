Negli Stati Uniti è un must… il beer can chicken è una delle preparazioni americane più diffuse grazie al suo effetto scenografico. È un pollo che viene cotto letteralmente “seduto” su di una lattina di birra piena per metà e cotto al barbecue, chiuso con un coperchio. La birra, evaporando, manterrà umido il pollo dall’interno mentre la pelle diventerà molto croccante!