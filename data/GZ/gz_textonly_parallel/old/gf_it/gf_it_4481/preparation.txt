Per preparare il riso e prezzemolo, iniziate con la preparazione di un buon brodo di carne [1] (clicca qui per vedere come procedere). Portatelo poi a bollore in un tegame capiente e aggiungete il riso [2]. Fate cuocere il riso per circa 15 minuti, nel frattempo pulite due foglie di salvia e un mazzetto di prezzemolo [3]
e tritatele grossolanamente con un coltello. Trascorso il tempo necessario alla cottura del riso, aggiustate eventualmente di sale, spegnete il fuoco e aggiungete il burro [5] e il prezzemolo e la salvia tritati [6]. Mescolate bene e servite il riso e prezzemolo ben caldo, spolverizzando ogni piatto con abbondante grana grattugiato.