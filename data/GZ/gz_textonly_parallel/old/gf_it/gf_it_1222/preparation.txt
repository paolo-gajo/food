Per preparare la torta in padella iniziate a sbattere le uova con lo zucchero con uno sbattitore elettrico (1-2); quando le uova saranno ben montate e spumose, unite lo yogurt al composto [3].
Versate anche l'olio di semi [4] e continuate a lavorare l'impasto. In una ciotola a parte setacciate la farina insieme al lievito [5] e versate poco alla volta le polveri nell'impasto [6].
Mescolate accuratamente con una spatola [7]; poi tagliate a piccoli pezzetti la pesca [8] e incorporatela all'impasto [9]
mescolate ancora per amalgamarla [10]. Ora imburrate una padella antiaderente o in ceramica del diametro di 22 cm dai bordi sufficientemente alti con poco burro: stendetelo aiutandovi con della carta da cucina [11]. Scaldate la padella a fuoco dolce, quindi versate il composto [12].
Livellatelo con una spatola per distribuirlo uniformemente [13]: cuocete a fiamma bassissima per circa 40 minuti con il coperchio [14]; controllate di tanto in tanto la cottura per verificare se Ã¨ necessario rigirare la torta prima del tempo indicato). Passato il tempo necessario, aiutatevi con lo stesso coperchio a rigirare la torta per cuocerla dall'altro lato come fosse una frittata: capovolgete la torta sul coperchio e fate scivolare la parte cruda in padella [15].
Cuocete la torta per circa 10 minuti anche da questo lato [16]. Potete fare la prova dello stecchino per verificare che l'interno sia asciutto. Una volta cotta, fatela raffreddare completamente su una gratella [17] quindi spolverizzatela con zucchero a velo prima di servirla [18].