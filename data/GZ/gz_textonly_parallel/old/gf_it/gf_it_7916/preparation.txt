Per preparare gli sfilati al pomodoro “La Bottega di Olivia&Marino” con zucchine grigliate e crema al parmigiano iniziate dalla crema: ponete in una ciotola il parmigiano grattugiato e unite un cucchiaio di vino bianco [1], il burro a pezzetti ammorbidito a temperatura ambiente [2] e il pepe [3].
Mescolate bene per amalgamare gli ingrediente fino ad ottenere una crema compatta [4] (se necessario aggiungere dell'altro vino bianco). Intanto lavate, asciugate e tagliate le zucchine, con l’aiuto di una mandolina, in 12 fette [5]. Ponete le zucchine su una piastra [6],
grigliatele bene da entrambi i lati [7] e lasciatele raffreddare. Ora componete gli stuzzichini: spalmate la crema di parmigiano sugli sfilati per metà della loro lunghezza [8] e avvolgete la parte farcita con le zucchine grigliate [9]. Proseguite così per gli altri 11 sfilati e i vostri sfilati al pomodoro con zucchine grigliate e crema al parmigiano saranno pronti!