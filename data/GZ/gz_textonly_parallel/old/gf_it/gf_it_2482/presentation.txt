Oggi abbiamo deciso di portare sulle vostre tavole un pesce del Mar Mediterraneo non molto conosciuto: l’ombrina, un pesce dalle carni saporite e pregiate. Per questo le preparazioni ed i condimenti che lo accompagnano devono essere delicati e semplici per esaltarne il naturale sapore. Abbiamo quindi scelto di cuocere l'ombrina al cartoccio al profumo d'agrumi. Questo tipo di cottura è un grande classico per preservare intatto tutto il gusto delicato del pesce e per sprigionare gli aromi scelti: invitanti scorze di agrumi nostrani, arancia e limone, che avvolgono l'ombrina donando un profumo agrumato e invitante. Una preparazione semplice ma di sicuro effetto che per l’aspetto elegante della sua preparazione e l’intrigante connubio di sapori che si presta a deliziare anche i palati più raffinati dei vostri amici! Vi abbiamo incuriosito? Allora preparatevi a scoprire anche voi la delicatezza di questa ombrina al cartoccio al profumo d'agrumi!