I crostini con ricotta e marmellata di peperoncini sono degli stuzzicanti antipasti realizzati con croccanti fette di pane tostato farcite con una marmellata agrodolce e due tipi di ricotta: quella fresca per chi ama i sapori delicati e quella affumicata per chi preferisce un gusto più deciso. Realizzare questa squisita marmellata di peperoncini richiede del tempo, perciò vi consigliamo di prepararne in abbondanza e di conservarla sottovuoto in barattoli di vetro sterilizzati per poterla avere sempre a disposizione. Se invece non amate i sapori troppo forti potete provare a sostituirla con una più delicata, ma altrettanto sfiziosa, marmellata di peperoni!