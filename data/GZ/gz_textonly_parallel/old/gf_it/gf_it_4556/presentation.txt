Per chi è alla ricerca di una coccola a tavola, ecco un piatto che entra di diritto nell’olimpo dei comfort food: gnocchi con speck e fonduta di parmigiano. Morbidi gnocchi realizzati con un impasto tradizionale arricchito da aghetti di rosmarino tritati per renderlo più aromatico, una cremosa salsa al formaggio, deliziosamente avvolgente, e croccanti listarelle di speck che guarniscono con gusto la pietanza. Un connubio dai sapori intensi che sapranno conquistare i palati al primo boccone. Rispolverate il riga gnocchi della nonna e preparatevi a realizzare un primo piatto succulento, ricco e sostanzioso, uno sfizio da concedersi ogni tanto scegliendo ingredienti di qualità che sono il vero segreto di questo piatto!