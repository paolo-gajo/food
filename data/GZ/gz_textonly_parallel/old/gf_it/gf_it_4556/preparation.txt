Per preparare gli gnocchi con speck e fonduta di parmigiano cominciate lessando queste ultime: in una pentola capiente sistemate le patate e coprite con abbondante acqua fredda [1]. Lessate le patate 30-40 minuti dal bollore, a seconda della loro grandezza; fate la prova forchetta e se i rebbi entreranno senza difficoltà nel mezzo allora saranno pronte. Intanto tritate gli aghi di rosmarino e tenete da parte [2]. Quando le patate saranno pronte, scolatele, pelatele mentre sono ancora calde e subito dopo schiacciatele sulla farina che avrete versato sulla spianatoia [3].
Aggiungete il rosmarino tritato [4], poi l’uovo intero [5] e un pizzico di sale [6].
Impastate il tutto con le mani [7] fino ad ottenere un impasto morbido ma compatto [8]. Non lavorate troppo a lungo l’impasto, gli gnocchi diventeranno duri durante la cottura, quindi limitatevi ad impastare il necessario. Prelevate una parte di impasto [9]
e stendetelo con le punte delle dita per ottenere dei bigoli, cioè dei filoni, spessi 2 centimetri [10]; per farlo aiutatevi infarinando la spianatoia, di tanto in tanto, con della semola. Nel frattempo, coprite l'impasto rimanente con un canovaccio per evitare che si secchi. Tagliate i filoncini a tocchetti [11] e facendo una leggera pressione con il pollice trascinateli sul riga gnocchi per ottenere la classica forma [12]. Se non avete il riga gnocchi, potete utilizzare una forchetta e trascinarli sui rebbi; anche in questo caso, utilizzate la farina di semola per evitare che si appiccichino.
Mano a mano che formate gli gnocchi, sistemateli su un vassoietto con un canovaccio leggermente infarinato, ben distanziati l'uno dall'altro [13]. Occupatevi ora del condimento: in un pentolino, versate il parmigiano e la panna [14]. Lasciate sciogliere a fiamma media mescolando con la frusta [15].
Lasciate sobbollire per qualche minuto e togliete dal fuoco [16]. Intanto ponete sul fuoco un tegame colmo di acqua salata e portate al bollore, servirà per la cottura degli gnocchi. Ora tagliate lo speck prima a fette [17] e poi riducetelo a listarelle [18].
In una padella sciogliete il burro [19] e poi unite lo speck tagliato a listarelle [20]. Cuocete a fuoco medio alto per rendere lo speck croccante [21].
Cuocete gli gnocchi [22] e, non appena risaliranno a galla, scolateli con una schiumarola direttamente nella padella con lo speck [23]. Saltate velocemente e poi servite: su un piatto di portata versate un mestolo di fonduta [24],
Aggiungete gli gnocchi [25], aromatizzate con qualche aghetto di rosmarino [26] 3 servite ben caldi i vostro gnocchi con speck e fonduta di parmigiano [27].