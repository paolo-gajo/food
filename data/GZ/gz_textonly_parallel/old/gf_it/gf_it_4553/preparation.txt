Per preparare le tagliatelle paglia e fieno con crema di ricotta fiori di zucca e cubetti di cotto, inziate dalla crema di ricotta: stemperate la ricotta vaccina con un paio di mestoli di brodo vegetale [1] e mescolate con una frusta [2] per renderla fluida e cremosa. Se necessario, aggiungetene un po' di più. Unite un paio di cucchiai di olio extravergine d'oliva [3],
un po' di pepe [4], un pizzico di sale [5] e noce moscata grattugiata [6]. Una bella mescolata e tenete da parte.
Pulite i fiori di zucca, eliminando il pistillo interno [7], le foglioline esterne [8] e tagliate via la base [9] conservando solo il fiore. Potete usarlo intero oppure
tagliarlo a listarelle [10]. Passate al cipollotto: tagliate via la barbetta inferiore e la parte verde, più coriacea, e tagliate la parte più tenera [11]. In una padella, fate stufare il cipollotto con un filo d'olio extravergine d'oliva fino a che non sarà diventato morbido e trasparente [12].
Aggiungete i cubetti di cotto [13] e fateli rosolare per un minuto. Spegnete il fuoco e aggiungete la crema di ricotta [14]; se necessario aggiungete un mestolo di acqua di cottura della pasta per diluire. Prendete le tagliatelle paglia e fieno e cuocetele in abbondante acqua bollente salata [15],
poi scolatela e aggiungetela direttamente in padella con il condimento [16]. Unite anche i fiori di zucca [17] e mescolate bene per distribuire il condimento sulla pasta [18]. Impiattate e servite le tagliatelle paglia e fieno con crema di ricotta fiori di zucca e cubetti di cotto subito!