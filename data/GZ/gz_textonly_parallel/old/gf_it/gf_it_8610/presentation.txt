L’abbiamo ricoperto di ganache, farcito con le pere e variegato con il pistacchio, alla continua ricerca del plumcake perfetto. Oggi invece vi proponiamo una versione molto più semplice, ma altrettanto golosa: il plumcake con gocce di cioccolato! Un grande classico che farà gola a tutti, grandi e piccoli, ideale per la colazione, la merenda o per gli attacchi di dolcezza improvvisi… insomma un evergreen che tutte le mamme e le nonne hanno sfornato almeno una volta nella vita, e probabilmente anche i papà! Se questo non dovesse essere il vostro caso, però, sappiate che con questa ricetta riuscirete ad ottenere un plumcake con gocce di cioccolato così soffice, invitante e profumato che vi toccherà prepararlo molto molto spesso magari anche nella variante al limone! Se non avete lo stampo da plumcake non preoccupatevi, realizzate la nostra torta con gocce di cioccolato! 