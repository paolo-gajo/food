Per preparare il brodo di carne cominciate dalla preparazione delle verdure, lavandole e asciugandole accuratamente. Pelate la carota [1] e tagliatela a tocchetti [2]. Quindi tagliate anche il sedano [3].
Dividete il pomodoro a metà [4] e mondate la cipolla [5], tagliando anch’essa a metà [6].
Fatela tostare circa 4 minuti in una padella antiaderente a fuoco vivace, girandola di tanto in tanto [7]. Poi unite tutte le verdure in un tegame capiente e dai bordi alti con l’olio [8]. Aromatizzate con i grani di pepe in grani ed i chiodi di garofano [9].
Versate nel tegame gli ossi [10], la polpa di spalla [11] ed il biancostato [12].
Coprite la carne con 3 L di acqua [13] e lasciate cuocere così a fuoco medio-alto per circa 2 ore, fino a far ridurre il brodo di circa la metà. Quindi aggiungete il restante litro di acqua e lasciate cuocere per ancora un'ora a fuoco basso. Durante questo tempo occorrerà schiumare il brodo [14], ovvero eliminare il grasso e le impurità che si stabilizzeranno in superficie. A fine cottura il brodo risulterà meno liquido e più ristretto [15].
Non vi resta che filtrare il brodo [16] in modo da separare il liquido da carni e verdure: versate nuovamente il brodo nel tegame e salate [17]. E’ importante che saliate quando il brodo è pronto per potervi regolare meglio sulla sua sapidità. A questo punto il vostro brodo di carne è pronto per essere utilizzato nelle vostre preparazioni [18]!