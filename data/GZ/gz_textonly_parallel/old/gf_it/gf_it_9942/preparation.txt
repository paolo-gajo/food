Per preparare i colac molisani, iniziate dall'impasto: rompete le uova in una ciotolina e unite lo zucchero mescolando con una fochetta o una frusta fino a renderli un composto omogeneo [1]. In un'altra ciotola capiente versate la farina, unite al centro i tuorli sbattuti con lo zucchero [2] e poi versate anche lo strutto [3].
Versate anche il vino bianco secco [4] e cominciate ad amalgamare gli ingredienti con le mani [5]. Quando avrete un impasto sufficientemente omogeneo, trasferitelo su una spianatoia leggermente infarinata [6]. Continuate a lavorare alcuni minuti per ottenere un panetto.
Avvolgetelo in pellicola [7]. Conservate almeno un'ora in frigo mentre vi dedicate al ripieno: in un mixer versate la mollica di pane raffermo, le noci e le mandorle pelate [8], i fichi [9]
e la mela [10]. Frullate fino ad ottenere un composto uniforme. Poi aromatizzate con cannella [11] e chiodi di garofano in polvere [12].
Frullate ancora qualche istante [13], poi versate l'impasto ottenuto in un pentolino. Aggiungete il miele [14] e mescolate tutto cuocendo a fiamma bassa per pochissimi minuti [15].
Trasferite poi il ripieno in una ciotola, mescolate per far intiepidire, poi profumate con scorza d'arancia grattugiata [16] e mescolate ancora. Riprendete l'impasto riposato, stendetelo fino ad ottenere un millimetro circa di spessore [18].
Coppate con un coppapasta di circa 7 cm di diametro [19]. Ponete al centro di ogni cerchietto un cucchiaino di ripieno [20], chiudete il raviolo e sigillate il bordo schiacciando con i rebbi di una forchetta [21]. Cuocete in forno statico preriscaldato a 200 gradi per circa 10 minuti. Continuate ad impastare l'avanzo di impasto per creare altri biscotti da cuocere non appena gli altri saranno pronti: otterrete circa 25 biscottini con queste dosi. I vostro colac molisani sono pronti: basterà farli raffreddare completamente e poi cospargerli con zucchero a velo.
Cuocete i vostri primi colac in forno statico preriscaldato a 200° per circa 10 minuti. Continuate a stendere e lavorare l'avanzo d'impasto per creare altri biscotti da cuocere non appena gli altri saranno pronti: otterrete circa 25 biscottini con queste dosi. I vostro colac molisani sono pronti [23]: basterà farli raffreddare completamente e poi cospargerli con zucchero a velo a piacere [24].