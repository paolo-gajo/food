Il branzino in crosta di sale erbe e birra è un piatto di pesce dalla forma spettacolare: il pesce è infatti racchiuso in una crosta a forma di pesce. Preparata con albumi, sale e birra analcolica la crosta permette al pesce, ripieno di un trito di erbe aromatiche e aglio, di rimanere morbido durante la cottura e di acquistare molto sapore. Portatelo in tavola per una grande occasione intero e rompete la crosta con l’aiuto di un batticarne: l’effetto sorpresa sarà garantito.