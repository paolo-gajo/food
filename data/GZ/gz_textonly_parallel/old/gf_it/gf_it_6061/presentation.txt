Semplicemente golosa! Così definiremmo la nostra torta mele e mascarpone, un dolce alla portata di tutti da preparare in casa, una variante senza burro della più tradizionale torta di mele in cui l'aggiunta del cremoso mascarpone garantirà morbidezza e gusto delicato. Gustatela con una spolverata di zucchero a velo a colazione oppure a merenda e farete felice tutta la famiglia. Inoltre, se accompagnata con una pallina di gelato alla crema o con una salsina alla vaniglia diventerà un dessert perfetto per chiudere in dolcezza una cena in compagnia!