Per preparare i befanini iniziate mettendo la farina e il burro, ben freddo, all’interno di un mixer [1]. Azionate l’apparecchio e frullate il tutto fino ad ottenere un composto sabbioso [2] che poi trasferirete su una spianatoia, nella classica forma a fontana con il buco al centro [3].
Aggiungete ora lo zucchero [4], il lievito [5], i semi della bacca di vaniglia [6],
la scorza del limone grattugiata [7], l’uovo ed infine il rum [8]. Impastate il tutto con le mani [9] fino ad ottenere un composto liscio e compatto,
a cui darete la forma di un panetto, quindi schiacciatelo un po’ con le mani per appiattirlo, copritelo con la pellicola [10] e mettetelo in frigorifero a riposare per almeno un’ora. Trascorso questo tempo stendete l’impasto con l’aiuto di un mattarello [11] fino ad ottenere un foglio sottile (circa 3 mm), quindi ricavate i biscotti con delle formine natalizie [12].
Trasferite i biscotti ottenuti su una leccarda ricoperta di carta da forno, spennellateli con l’albume [13] e cospargeteli con delle caramelline colorate per dolci [14]. Infornate i befanini in forno statico, preriscaldato, a 180° per 7-8 minuti (tenete controllata la cottura perché i biscotti non dovranno scurirsi troppo). Una volta pronti, sfornateli e lasciateli raffreddare su una gratella [15]. I befanini sono pronti: buona Befana!