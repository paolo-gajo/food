Sono dolci, polposi e ne esistono almeno 150 varietà da gustare da giugno ad ottobre! Parliamo dei fichi, dolci e polposi perfetti sia come frutta di fine pasto che da servire insieme al prosciutto crudo. Un abbinamento vincente che abbiamo reso ancora più raffinato con la ricetta delle roselline di prosciutto crudo su fichi. Un finger food speciale da servire per un aperitivo in cui tutta la dolcezza dei fichi caramellati racchiude soffici fette di prosciutto crudo... un'esperienza unica per il palato che abbiamo declinato anche in versione panino, sostituendo il prosciutto con lo speck! Il segreto di questo semplice piatto? Senza dubbio gli ingredienti freschi e di qualità, il successo del piatto sarà assicurato!