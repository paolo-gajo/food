Per preparare la cheesecake tropicale iniziate predisponendo il fondo: mettete i biscotti digestive nel mixer, aggiungete lo zucchero di canna [1], quindi sminuzzateli finemente. Ponete il burro a sciogliere in un pentolino; nel frattempo mettete i biscotti sminuzzati in una ciotola e aggiungete a poco a poco il burro sciolto [2] amalgamando per bene il tutto. Imburrate una tortiera, meglio se a cerchio apribile, del diametro di 22 cm; ritagliate un disco di carta forno dello stesso diametro del fondo della tortiera e due strisce della stessa altezza dei bordi , quindi foderate la tortiera stessa. Versate biscotti sbriciolati nella tortiera ricoperta di carta forno e con l'aiuto di un cucchiaio compattate bene la base di biscotto [3]. Fate raffreddare il composto in frigorifero per mezz’ora o in freezer per una decina di minuti.
Ora dedicatevi al ripieno: sbucciate e tagliate a pezzetti l’ananas (4-5) e il mango [6] (se i frutti che utilizzate sono molto indietro come maturazione, quindi con un'acidità accentuata, dovrete utilizzare qualche grammo in più di gelatina per far rassodare la coulis). Dividete i pezzi della frutta in due ciotole da 200 gr l'una: 200 gr serviranno per la crema e i restanti 200 gr per la copertura di gelatina.
ualcProcedete con la preparazione della crema: mettete il Philadelphia in una planetaria [7] e azionate le fruste per renderlo cremoso, poi unite i 200 gr di frutta tropicale in pezzi [8]. Infine aggiungete lo zucchero a velo [9] continuando a mescolare il composto con una spatola.
Ora ammollate 15 gr di gelatina in fogli in acqua fredda per 10 minuti, strizzatela bene [10], scioglietela in 2 cucchiai di panna calda [11] e lasciatela intiepidire. Per finire unite alla crema il resto della panna liquida e la miscela di gelatina e panna [12].
Mescolate per amalgamare bene gli ingredienti e versate il composto ottenuto nella teglia [13]. Lasciate rassodare in frigorifero la cheesecake per almeno 4 ore [14]. Intanto preparate la gelatina per la copertura: ammorbidite 15 gr di gelatina in fogli in acqua fredda per 10 minuti [15],
strizzatela bene e ponetela su un colino affinché perda l’acqua residua [16]. Mettete nel mixer 100 gr di ananas e 100 gr di mango fino ad ottenere un composto cremoso che passerete al setaccio [17]. Ponete in un pentolino il composto di frutta ottenuto [18]
e fatela sobbollire per circa 5 minuti [19]. Toglietela dal fuoco e aggiungete la gelatina strizzata [20] e mescolate per scioglierla bene. Per ultimo unite alla coulis il succo di ananas [21].
Trascorso il tempo di riposo della torta, versate la coulis fredda sulla base [22] e riponete nuovamente in frigo a rassodare ancora per un'altra ora [23]. La cheesecake tropicale è ora pronta per essere trasferita su un piatto da portata e guarnitela con qualche ciuffo di panna, montata in precedenza, e cubetti di ananas [24]. Buon appetito!