La cheesecake tropicale è una torta fresca e golosa composta da una crema di formaggio fresco arricchita con due frutti tropicali polposi e saporiti: ananas e mango. La cheesecake tropicale non prevede l’utilizzo del forno: si prepara una base di biscotti e burro, la crema di formaggio e pezzi di frutta e una ricopertura finale di gelatina fatta con la polpa dell’ananas e del mango. Per finire qualche ciuffo di panna e pezzetti di ananas: la cheesecake tropicale, golosa e fresca, è il dolce perfetto per l’estate!