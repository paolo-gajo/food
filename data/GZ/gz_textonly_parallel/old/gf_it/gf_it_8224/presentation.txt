Basta dire torta rustica e subito vengono in mente delle deliziose torte salate! Ma come arricchirle? Con originalità e gusto! Oggi infatti vi proponiamo la nostra torta salata cipolle e Gruyère DOP! Un vero e proprio matrimonio d'amore tra le cipolle, vagamente dolciastre, e il formaggio che invece ha invitanti aromi fruttati e note delicatamente sapide. Grazie alla torta salata cipolle e Gruyère DOP sarete sicuri di portare in tavola un piatto davvero saporito per tutta la vostra famiglia. Siete curiosi di assaggiare la nostra novità? Iniziamo!