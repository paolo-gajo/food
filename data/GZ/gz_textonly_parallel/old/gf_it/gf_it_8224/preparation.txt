Per preparare la torta salata cipolle e Gruyère DOP iniziate proprio dalle cipolle. Dopo averle sbucciate, tagliatele a rondelle [1]. Scaldate un po' d'olio in una casseruola e versate le rondelle di cipolla [2]. Profumate con due rametti di timo sfogliati [3], 
aggiustate di sale e pepe, mescolate [4] e cuocete per circa 10 minuti a fuoco medio alto; quando saranno cotte le cipolle lasciate intiepidire [5]. Nel frattempo togliete la crosta dal formaggio Gruyère DOP [6] 
e grattugiatelo attraverso i fori larghi della grattugia [7]. Tenete da parte e passate alla crema. Sbattete le uova con latte [8], sale, pepe e ancora un rametto di timo sfogliato [9]. 
Versate le cipolle tiepide nella ciotola delle uova [10], unite il formaggio Gruyère DOP grattugiato [11], mescolate e il ripieno è pronto [12]. 
In una pirofila di ceramica dal diametro di 26cm in superficie, 22cm alla base e alta 7cm, sistemate la pasta sfoglia srotolata [13]. Versate il ripieno, sistemandolo per bene all'interno, colate il condimento [14] e irrorate la superficie con un filo d'olio [15]. 
Spolverate con un po' di pepe la superficie e infornate, in forno già caldo a 180°, per 45 minuti, successivamente abbassate la temperatura a 170° e proseguite la cottura per altri 15 minuti [17]. Una volta cotta la torta salata cipolle Gruyère DOP gustatela ancora calda [18].