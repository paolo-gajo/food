Gli sformatini di spinaci sono delicati e squisiti antipasti, serviti insieme ad una gustosa crema al parmigiano che ne esalta il sapore. Per preparare gli sformatini basta un composto di spinaci, uova, parmigiano insieme ad una punta di pinoli, e una veloce cottura al forno in un bagnomaria. Il tocco finale è la crema al parmigiano: ed ecco pronto un modo originale di portare in tavola gli spinaci. Se gli sformatini sono il vostro cavallo di battaglia dovrete assolutamente provare quelli di ricotta con salsa ai peperoni, una variante squisitamente estiva che vi conquisterà al primo assaggio!