Quando la fantasia ci solletica un’idea bisogna subito darle ascolto. Questo il mantra che abbiamo qui a Giallo Zafferano... e dalla nostra cucina escono in continuazione numerose varianti delle ricette di base, come macarons o cheesecake, per trovare sempre nuovi spunti e nuove combinazioni. Oggi è il turno della crema, che partendo dalla ricetta classica si è trasformata in una preparazione ancora più golosa: crema pasticcera al cioccolato. L'amore per il cioccolato è talmente forte che non abbiamo resistito a tuffarlo nel composto di latte, uova e zucchero e il risultato che abbiamo ottenuto è una deliziosa consistenza vellutata, scioglievole... siamo certi che anche voi vi innamorerete della nostra crema pasticcera al cioccolato, così invitante che vi verrà voglia di preparare muffin, bignè o pan di spagna per impiegarla! Ovviamente anche gustata al cucchiaio con della panna montata e qualche amaretto sbriciolato sarà buonissima!