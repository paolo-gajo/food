La lonza a beccafico è una rivisitazione del famoso piatto siciliano sarde alla beccafico, nella sua versione palermitana. Saporita, invitante e succulenta, questa ricetta è davvero sorprendente per l'accostamento di sapori. La lonza è una carne tenera e delicata, che si sposa perfettamente con il ripieno di pangrattato, uvetta, pinoli aromatizzati all'arancia. Con le foglie di alloro messe a decorare e profumare la teglia in cottura, realizzerete degli involtini davvero golosi. Preparate anche la ricetta delle sarde a beccafico originale e sperimentate anche una variante vegetariana estiva con le melanzane... fate scegliere al palato dei vostri ospiti: andranno tutte a ruba!