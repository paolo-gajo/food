La meringa è un dolce dalla consistenza friabile e leggerissima, molto utilizzato in pasticceria. La preparazione della meringa è piuttosto semplice e il risultato è di sicuro effetto perché si può facilmente accoppiare con creme di tutti i tipi. La ricetta da noi proposta, prevede una  ghiotta farcitura, molto facile e veloce da realizzare: panna montata e crema di marroni, racchiusi in due soffici meringhe.