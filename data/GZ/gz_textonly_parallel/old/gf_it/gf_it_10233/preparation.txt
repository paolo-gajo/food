Portate il forno (meglio se ventilato) a 80°. In una ciotola capiente montate a neve gli albumi. (meglio ancora se userete un mixer) poi unite lo zucchero, i semi della bacca di vaniglia e sbattete il tutto per 10 minuti, fino ad ottenere un impasto denso e spumoso [1] con il quale riempirete una tasca da pasticcere con bocchetta spizzata [2]. Foderate una teglia con la carta da forno e distribuitevi sopra piccole quantità del composto ottenuto [3], facendo attenzione a lasciare qualche centimetro tra un ciuffetto e l’altro, per evitare che durante la cottura le meringhe si tocchino. Infornate, in forno già caldo ( fate attenzione che la temperatura del forno non superi mai 100°), per 2-3 ore, (verificate in base alla grandezza delle merignhe) oppure fatele asciugare senza fretta lasciandole in forno anche per tutta la notte.
Quando le meringhe saranno pronte e fredde [4], mettete la crema di marroni in una tasca da pasticcere con bocchetta liscia e spremetene un poco [5] sulla parte piatta di metà delle meringhe preparate. Montate la panna e, alla stessa maniera della crema di marroni, guarnite la parte piatta dell’altra metà delle meringhe [6]. Accoppiate le due metà e mettetele in frigorifero a raffreddare, dopodichè servitele.