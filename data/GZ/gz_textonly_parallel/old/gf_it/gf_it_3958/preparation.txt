Per preparare la pasta con la crema di peperoni, mettete a bollire l'acqua della pasta. Nel frattempo lavate i peperoni, rimuovete la calotta [1], tagliateli per il senso della lunghezza ed eliminate i semini interni [2], quindi riduceteli a cubetti [3].
Tagliate grossolanamente il pomodoro ramato [4]. Versate un filo d’olio in una casseruola e fate soffriggere l’aglio in camicia [5]. Aggiungete i cubetti di peperone
e il pomodoro [7], salate e poi aromatizzate con il pepe [8] e le foglie di basilico [9]. Cuocete a fuoco medio per circa 15 minuti mescolando di tanto in tanto
Quando i peperoni saranno cotti, versate la pasta nell'acqua che intanto sarà arrivata a bollore e cuocetela per il tempo indicato. Intanto versate i peperoni cotti col pomodoro in un contenitore alto [11] e frullate tutto con il mixer a immersione [12].
Trasferite la crema ottenuta in una padella o nella stessa in cui avete cotto i peperoni [13], accendete il fuoco basso, unite un mestolo di acqua di cottura della pasta [14] e poi, una volta cotta al dente, scolate la pasta direttamente nella crema di peperoni [15].
Mantecate pochi istanti il tempo di amalgamare bene la pasta [16], poi trasferite nei piatti da portata e aromatizzate con ancora qualche fogliolina di basilico fresca [17]. La vostra pasta con crema di peperoni è pronta per essere servita [18].