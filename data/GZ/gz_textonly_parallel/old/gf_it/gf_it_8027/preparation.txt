Per preparare il cuoppo alla milanese cominciate dalle polpettine. In un recipiente versate la carne macinata di vitello insieme alle uova [1], il sale, il pepe e il grana padano [2]. Impastate bene il tutto fin quando tutti gli ingredienti non si sono compattati [3].
Formate delle polpettine da circa 15 grammi ciascuna [4] e man mano disponetele su un vassoietto [5]. Quindi riponete le polpettine a riposare in frigorifero mentre nel frattempo potete occuparvi del mix di erbe che servirà per condire le patate. Nel mixer versate l’aglio sbucciato [6],
le foglie di salvia [7], i rametti di rosmarino [8] e il sale grosso [9].
Azionate le lame e ottenete un mix granuloso; mettetelo da parte [10]. Lavate e asciugate le patate e poi affettatele sottilmente con la mandolina ottenendo delle fettine spesse 2 millimetri [11]. Scolatele su carta assorbente e tamponate delicatamente [12].
Poi riscaldate abbondante olio in una pentola capiente e immergete la pentola quando è a 170° [13], lasciatele dorare un paio di minuti e poi scolatele su carta assorbente [14]. Guarnite con il mix e tenete da parte [15].
A questo punto riprendete le polpettine dal frigo e passatele prima nella farina [16], poi nelle uova sbattute [17] e infine nel pangrattato [18].
Passate a friggere anche le polpettine nell’olio caldo, ancora a 170°, per circa un paio di minuti [19] e scolatele quando saranno dorate [20]. Infine preparate la salsa d’accompagnamento versando il ketchup in una ciotolina insieme a qualche goccia di tabasco e lo yogurt greco [21].
Mescolate bene il tutto [22] fino ad ottenere una crema liscia [23]. Non vi resta che avvolgere il vostro cuoppo alla milanese in un cono di carta e servire con la salsa d’accompagnamento [24].