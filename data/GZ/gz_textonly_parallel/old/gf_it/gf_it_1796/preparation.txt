Per realizzare le stelle di Natale versate in una ciotola capiente la farina [1], il lievito e il burro freddo a cubetti [2]. Aggiungete le uova [3]
e lo zucchero [4]. Aromatizzate con i semi del baccello di vaniglia [5] e con la scorza di arancia oppure di limone [6].
Impastate gli ingredienti a mano [7]. Una volta che avrete raccolto tutti gli ingredienti [8], trasferitevi su una spianatoia e formate un panetto liscio e omogeneo [9].
Stendete il panetto di frolla aiutandovi con il mattarello [10]. Dovrete ottenere uno spessore di 3-4 mm [11]. Ora prendete lo stampo a stella per sagomare i biscotti [12].
Con l’apposito cilindro per forare [13] create un buco al centro delle stelle [14]. Potete realizzare i fori anche con stampini a stella più piccoli [15].
Adagiate le stelle su una leccarda rivestita con carta forno, spennellate la superficie con l’albume e spolverizzate la superficie con lo zucchero di canna [16]. Tutti gli scarti di pasta si possono impastare nuovamente per creare altre stelle [17]. Cuocete in forno statico preriscaldato a 180° per circa 20 minuti. A cottura ultimata sfornate i biscotti [18], lasciateli intiepidire prima di gustarli o appenderli al vostro albero!