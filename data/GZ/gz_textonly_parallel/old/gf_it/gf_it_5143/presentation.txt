E' domenica mattina e volete preparare la colazione per tutta la famiglia ma avete terminato le uova? Nessun problema, a tutto c'è una soluzione! E quella che vi proponiamo noi sono dei sofficissimi pancake senza uova! Morbidi e profumati proprio come nel caso della ricetta più classica, che siamo certi avrete già provato, si possono arricchire con tantissime salse e confetture. Dallo sciroppo d'acero alla crema spalmabile di nocciole ogni guarnizione è quella giusta, ma se avete dei mirtilli o altri frutti di bosco in frigo basterà frullarli per ottenere una delicata salsa per arricchire i vostri pancake! Per altre colazioni speciali per le quali preparare dolci con un occhio all'equilibrio alimentare, scoprite anche i nostri pancake proteici, quelli light oppure la nostra ciambella senza zucchero!