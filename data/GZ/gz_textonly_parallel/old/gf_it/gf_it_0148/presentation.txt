Le migliori ricette della cucina italiana sono contese da Nord a Sud, e proprio come la parmigiana di melanzane questo è anche il caso della carne alla pizzaiola. Gli ingredienti rigorosamente semplici e mediterranei sono gli stessi della pizza marinara e probabilmente la carne alla pizzaiola si chiama così proprio per questo motivo. Le versioni sono tante, qualcuno ad esempio preferisce rosolare prima la carne, ma gli ingredienti restano invariati... pomodoro, aglio e origano si trasformano in un sughetto che permetterà alla carne di cuocere restando tenerissima! Ma mentre la carne cuoce dovrete fare una scelta molto, ma molto difficile! Utilizzerete il sugo per condire la pasta o per fare una scarpetta con un buon pane fatto in casa? 