Per preparare la carne alla pizzaiola per prima cosa versate l'olio in un tegame [1], aggiungete lo spicchio d'aglio diviso a metà [2] e lasciatelo imbiondire. Unite la passata di pomodoro [3] e un po' di acqua che utilizzerete per sciacquare la brocca e raccogliere la passata. 
Aggiungete poi il sale [4] e il pepe [5]. Lasciate cuocere per una decina di minuti a fuoco medio; poi unite le fettine di carne [6]. 
Per facilitarvi ad aggiungere le altre basterà spingere con una pinza le fettine verso l'esterno della padella, in modo da fare spazio per le altre [7]. Coprite le fettine di carne con il sugo [8] e aggiungete l'origano [9].
Coprite con un coperchio [10] e fate cuocere per pochi minuti (3-4 minuti saranno sufficienti), girando le fettine a metà cottura [11]. Una volta pronta, non vi resta che servire la vostra carne alla pizzaiola [12]! 