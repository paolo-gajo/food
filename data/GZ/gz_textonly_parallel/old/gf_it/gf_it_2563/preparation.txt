Per realizzare il carpaccio alla Cipriani, iniziate preparando la maionese: mettete in una ciotola i due tuorli d’uovo e l’uovo intero versate la senape [1], l’aceto di vino bianco [2], il succo di limone [3], quindi salate e pepate.
Iniziate a sbattere il tutto con le fruste elettriche a velocità media versando l’olio di semi a filo [4], continuate a montare il composto con le fruste senza modificare la velocità fino a quando la maionese non sarà ben montata [5]. A questo punto versate la salsa Worcestershire [6].
Mondate lo scalogno e tritatelo finemente [7], quindi aggiungetelo alla maionese [8], aggiustate di sape e pepe e mescolate con una spatola per amalgamare la salsa [9].
Ora occupatevi del carpaccio: tagliate a fette l’entrecote [10] dividete a metà le fettine [11] e ponetele tra due fogli di pellicola trasparente [12].
Con il batticarne battete le fettine [13] fino a renderle sottili [14]. Trasferite il carpaccio su un piatto, condite con l’olio di oliva [15]
e insaporite con qualche cucchiaino di maionese aromatizzata alla salsa Worcestershire [16]. Per finire salate e pepate [17]. Il carpaccio alla Cipriani è pronto, servitelo accompagnandolo con delle foglioline di misticanza [18].