I cavatelli con salsiccia e fiori di zucca sono un primo piatto invitante e saporito da preparare partendo proprio dai cavatelli, la pasta fresca di semola, acqua e olio d'oliva. Questo tipo di pasta, molto versatile, si caratterizza per la "strascinatura" dei piccoli pezzettini per creare l'incavo centrale. Ideali per trannere bene il condimento, in questa ricetta vi proponiamo di assaggiarli con un ragù bianco di salsiccia luganega ingentilito dai fiori di zucca freschi, aggiunti poco prima di servire. Potete accompagnare i cavatelli con salsiccia e fiori di zucca con un buon vino bianco aromatico, magari dei vigneti del sud in omaggio alle terre in cui è nato questo formato di pasta!