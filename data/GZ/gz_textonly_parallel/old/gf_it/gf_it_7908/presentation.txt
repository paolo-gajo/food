Volevamo preparare un dolce che avesse una pasta frolla al cacao differente dal solito, perciò ci abbiamo aggiunto la farina e la pasta di nocciole. Poi abbiamo pensato che la ganache al cioccolato non fosse abbastanza, perciò l'abbiamo arricchita con lo sciroppo delle amarene e con i frutti stessi abbiamo creato poi la decorazione. Se vi state domando quanto fosse buono il nostro esperimento da 1 a 10 beh possiamo assicurarvi che allora siamo pronti a dare 10+! La crostata crostata alle nocciole con ganache al fondente e amarene è stata davvero una golosissima scoperta per i nostri palati, abbiamo faticato a non fare il bis di questa delizia che con il suo colore scuro ha scaldato i nostri animi. Come, vi domanderete. Provate a mordere questa bontà, la consistenza compatta e morbida, acido e amaro che si contrastano mentre il dolce amalgama il tutto, e poi ci direte cosa ne pensate. Ecco a voi la nostra crostata alle nocciole con ganache al fondente e amarene!