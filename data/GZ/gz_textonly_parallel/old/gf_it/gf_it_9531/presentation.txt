Il trancio di salmone in crosta di patate e zucchine è un secondo piatto di pesce al forno, genuino e leggero. Un morbido trancio di salmone, cotto dolcemente per pochi minuti così da lasciare le carni tenere e succulente, guarnito con sottili fettine di zucchine e patate che non solo creano un motivo decorativo, ma sono un delicato accompagnamento per questo tipo di pesce. Per servire il trancio di salmone abbiamo anche scelto come contorno un bouquet di verdure cotte a vapore: fagiolini, zucchine e carote che vengono cotte a vapore per esaltarne il gusto e le lasciarne intatte le proprietà.