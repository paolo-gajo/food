Per preparare i bocconcini di pollo peperoni e pomodori secchi, iniziate nel lavare e pulire i peperoni togliendo la parte del picciolo e i semini interni, quindi tagliateli a cubetti [1]. Prendete una padella, mettete sul fondo un poco di olio extravergine di oliva e uno spicchio di aglio intero sbucciato [1]. Mettete sul fuoco e aggiungete i peperoni tagliati [3],
salate [4] e unite anche i pomodori secchi scolati dall'olio di conservazione [5]. Cuocete tutto per circa 7-8 minuti, mescolando di tanto in tanto. Prendete un mixer e versate all'interno i peperoni con i pomodori secchi [6],
azionate per ridurre il tutto in una crema [7]. In una ciotola mettete della farina e passateci dentro i bocconcini di pollo [8], dovete infarinarli per bene. Nella padella di cottura dei peperoni mettete i bocconcini di pollo infarinati [9], cuocete per circa 5 minuti rigirandoli di tanto in tanto aggiungendo se necessario altro olio.
Sfumate con il vino a met√† cottura del pollo [10] e fatelo evaporare completamente. Versate per ultima la crema di peperoni e pomodori secchi [11], allungate il condimento con due cucchiai di acqua se dovesse essere troppo densa e terminate la cottura dei bocconcini di pollo per altri 7-8 minuti [12]. Servite i bocconcini di pollo con il loro condimento cremoso di peperoni e pomodori secchi.