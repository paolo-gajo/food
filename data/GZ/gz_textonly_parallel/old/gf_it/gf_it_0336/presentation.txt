L'inconfondibile profumo dei limoni di Amalfi e il gusto delicato della crema al limoncello sono i protagonisti di una ricetta che inebrierà le vostre papille gustative, oggi prepariamo le delizie al limone. Il maestro pasticciere Sal De Riso ci porta alla scoperta della sua terra ricca di colori e di sapori entusiasmanti. Questi deliziosi dolcetti al limone di origine campana vennero creati per la prima volta nel 1978 da Carmine Marzuillo, pasticciere della costiera amalfitana, e sono diventate fin da subito uno dei dolci più conosciuti e apprezzati. Soffice pan di Spagna, una crema dal gusto acidulo e deciso e dei ciuffetti di panna per una vera delizia al limone! 