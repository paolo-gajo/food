Per preparare le pizzette veloci al Gorgonzola iniziate dall'impasto. In una ciotola versate la farina, l’acqua [1], il lievito istantaneo [2] e lavorate velocemente gli ingredienti con un cucchiaio di legno [3].
Unite quindi l’olio [4], il burro morbido [5] ed il sale [6]. 
Lavorate prima con il cucchiaio di legno [7], poi, quando l’impasto risulterà più duro, continuate ad impastare con le mani [8]. Lavorate sino ad ottenere un impasto liscio ed omogeneo. Coprite con pellicola e lasciate riposare a temperatura ambiente; nel frattempo preparate il sugo veloce di salsiccia. 
Prendete la salsiccia, eliminate il budello [10] e tagliatela grossolanamente [11]. Mondate e tritare lo scalogno [12]. 
Aggiungete quindi lo scalogno in un tegame insieme ad un filo d'olio, lasciatelo rosolare a fiamma media per 3 minuti. Quindi aggiungete la passata di pomodoro [13] e mescolate [14]. Lasciate cuocere a fuoco basso per 15 minuti. Nel frattempo fai scaldare una padella, versa dentro la salsiccia [15] 
e lasciala rosolare a fiamma alta per 10 minuti [16]. A questo punto trasferite la salsiccia nel sugo facendo attenzione a non trasferire anche il grasso perso in cottura [17]. Mescolate [18] 
e aggiungete un rametto di rosmarino [19]. Lasciate cuocere il sugo ancora per 15 min, quindi levate il rametto di rosmarino e regolate di sale e di pepe. Tenete da parte, in modo da far intiepidire e riprente l'impasto [21]. 
Dividete l’impasto in 4 parti uguali [22], con le mani formate delle palline [23] e trasferitele su una placca rivestita con carta forno [24].
Partendo dal centro stendete le pizzette facendo una leggera pressione con le dita e lasciando un bordo più spesso [25], dovrete ottenere dei dischi di circa 12/15 cm di diametro [26]. Farcire le focaccine con il sugo di salsiccia [27] e cuocete in forno statico preriscaldato a 200°, nel ripiano centrale, per 30 min. Nel frattempo prendete il Gorgonzola e tagliatelo a cubetti [27].
Sfornate le pizzette [28] e aggiungete il Gorgonzola piccante [29]. Aspettate un paio di minuti perchè il calore delle pizzette sciolga parzialmente il Gorgonzola e servitele [30]!