Cerchi una ricetta facile facile per conquistare i tuoi ospiti? Le pizzette veloci al Gorgonzola sono proprio quello che fa al caso tuo. Perfette da servire per l'aperitivo o per arricchire un buffet, prepararle è davvero semplice. L'impasto non prevede l'uso del lievito di birra ed essendo realizzato con il lievito istantaneo non dovrai attendere i lunghi tempi di lievitazione. Per il condimento abbiamo scelto un sugo alla salsiccia, aromatizzato al rosmarino e una volta cotte abbiamo aggiunto tanti cubetti di Gorgonzola piccante. Sentirai che profumino! Preparane in abbondanza, siamo sicuri andranno a ruba!