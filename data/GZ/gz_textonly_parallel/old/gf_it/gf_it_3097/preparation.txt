Per preparare il caviale di zucchine con crema di gorgonzola, cominciate tagliando il gorgonzola grossolanamente [1]. Trasferitelo nel bicchiere del mixer insieme al formaggio cremoso [2] e regolate di sale [3] e pepe.
Frullate per ottenere una crema liscia e omogenea [4], quindi passate alla preparazione del caviale: tagliate le zucchine a rondelle sottili [5] e tritate lo scalogno [6].
In una padella antiaderente scaldate l'olio e aggiungete lo scalogno [7]. Lasciatelo stufare dolcemente per 5 minuti, poi unite le zucchine [8] e il timo [9].
Regolate di sale [10] e pepe e continuate a cuocere a fuoco dolce per almeno 10 minuti. Poi spegnete il fuoco e fate raffreddare. Trasferite poi le zucchine cotte nel mixer [11] e frullatele grossolanamente [12].
Trasferite il caviale di zucchine così ottenuto in una ciotola [13] e profumatelo con il basilico [14]. Ponete a questo punto separatamente la crema di gorgonzola e il caviale di zucchine in 2 sac-à-poche [15].
Riempite per metà i bicchierini con circa 60 g di caviale di zucchine [16] e poi per ancora un quarto con circa 30 g di crema di gorgonzola [17]. Decorate i bicchierini con il timo, il basilico e i pomodorini: il vostro caviale di zucchine con crema di gorgonzola è pronto per essere servito [18]!