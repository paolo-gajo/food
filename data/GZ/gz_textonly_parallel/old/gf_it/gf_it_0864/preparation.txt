Per preparare il risotto radicchio e gorgonzola come prima cosa occupatevi di preparare il brodo vegetale. Poi passate alle cipolle caramellate; pelatele e tagliatele prima a metà e poi a fettine [1]. Versate l'olio in un tegame, aggiungete le cipolle [2], l'acqua [3]
e lo zucchero di canna [4]. Lasciate cuocere [5] per una decina di minuti fino a che non risulteranno ben caramellate [6].
Nel frattempo occupatevi di tostare le nocciole: trasferitele su una leccarda foderata con carta forno [7] e cuocete in forno ventilato a 170° per una decina di minuti fino a che non saranno ben dorate [8]. Quindi tenete da parte sia le cipolle che le nocciole e passate a tostare il riso. Versatelo in una casseruola calda [9],
mescolate di tanto in tanto e quando i chicci saranno ben caldi e avranno cambiato colore ricoprite il tutto aggiungendo un pò di brodo caldo [10]. Regolate di sale [11] e proseguite la cottura mescolando e aggiungendo altro brodo al bisogno. Nel frattempo tagliate il radicchio a metà [12],
eliminate la parte finale del gambo [13], tagliatelo nuovamente a metà [14] e poi a falde [15], in modo da ottenere delle listarelle piuttosto spesse.
Quando il riso sarà a metà cottura aggiungete il radicchio [16] e mescolate [17]. Proseguite la cottura aggiungendo il brodo al bisogno. Tritate le nocciole grossolanamente e tenetele da parte [19].
Non appena il risotto sarà pronto [19], spegnete il fuoco e aggiungete il gorgonzola aiutandovi con un cucchiaio [20]. Unite un'ultima mestolata di brodo [21] e mescolate per far sciogliere il formaggio.
Aggiungete il pepe nero [22] e regolate di sale se necessario. impiattate il vostro risotto radicchio e gorgonzola, posizionando al centro un pò di cipolle caramellate [23] e una cascata di nocciole [24]. Servite ancora fumante!