Le tagliatelle all’arancia sono un primo piatto molto aromatico e delicato: la preparazione è molto semplice e il risultato vi soprenderà. Il segreto per ottenere delle tagliatelle davvero gustose è quello di cuocerle nella stessa acqua in cui si sono fatte sbollentare le scorze di arancia: in questo modo cattureranno tutto l'aroma, accentuato da una mantecatura in padella con scorze tagliate a julienne. A rendere il piatto irresistibilmente cremoso: il tuorlo d'uovo aggiunto in padella in fase di mantecatura, come per una carbonara.