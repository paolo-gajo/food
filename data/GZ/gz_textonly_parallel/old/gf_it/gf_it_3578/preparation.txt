Per preparare i bocconcini di castagne e bacon iniziate a lessare le castagne. Versatele in una pentola colma d'acqua bollente [1] e lessatele per circa 40 minuti, in base alla grandezza delle castagne [2]. Dopodichè scolatele [3]
e raffreddatele versandole in una ciotola colma d'acqua fredda [4]. A questo punto utilizzando un coltellino pelate le castagne [5] facendo in modo di ripulirle accuratamente e interamente [6].
Posizionate una fettina di bacon sul piano di lavoro e posizionate una castagna sull'estremità rivolta verso di voi [7]. Arrotolate quindi la castagna intorno al bacon [8] e ripetete la stessa operazione anche per le altre [9].
Trasferite su una leccarda foderata di carta forno [10] e cuocete in forno statico preriscaldato a 180° per circa 15 minuti. Quando il bacon risulterà croccante sfornate i bocconcini di castagna al bacon [11] e serviteli ancora caldi [12].