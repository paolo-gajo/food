Per preparare le madeleine iniziate a sciogliere il burro a bagnomaria o nel microonde [1], lasciatelo intiepidire e, nel frattempo, setacciate la farina in una ciotola capiente [2], unite lo zucchero semolato [3];
il sale [4], il lievito chimico in polvere [5], quindi lavate bene la scorza di un limone possibilmente non trattato, grattugiatela e aggiungetela alle polveri [6]
fate lo stesso con la scorza dell'arancia [7], poi mescolate tutto per bene il tutto con una frusta [8] e aggiungete il burro sciolto ormai tiepido [9]
amalgamate [10] il tutto per ottenere un composto omogeneo e aggiungete le uova [11], mescolate bene con un cucchiaio e in ultimo versate nel composto anche il miele [12] e di nuovo amalgamate bene il composto che dovrà risultare liscio, dalla consistenza cremosa e senza grumi. Quindi mettete il composto in frigorifero per un'ora.
Quindi prendete uno stampo classico da madeleine imburratelo bene [13] e aiutandovi con due con 2 cucchiai versate l’impasto in ogni incavo dello stampo [14]. Dovrete mettere poco impasto perché le madeleine cresceranno durante la cottura. Infornate in forno statico già caldo a 200° per 13 minuti (forno ventilato 180° per 10 minuti). Sfornatele quando saranno dorate e avranno formato la caratteristica gobbetta delle madeleine [15], toglietele dallo stampo e lasciate raffreddare su una gratella. Ed ecco pronte le vostre madeleine che servite tiepide saranno davvero una bontà!