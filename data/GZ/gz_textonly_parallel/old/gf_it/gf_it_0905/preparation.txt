Per preparare l’insalata di fagiolini cominciate dalla pulizia di questi. Spuntateli eliminando le due estremità [1], poi sciacquateli per bene e tagliateli a metà o in tre parti, a seconda della grandezza [2]. A questo punto sbollentateli per 10 minuti in acqua bollente [3].
trascorso il tempo scolateli in una ciotola con acqua e ghiaccio per bloccare la cottura [4], poco dopo scolate e tenete in disparte [5]. Nel frattempo tostate le mandorle in padella, scottandole per 3 minuti a fuoco medio: saltatele spesso affinché non brucino [6].
Infine procedete con l’ultima cottura, quella degli scalogni. Puliteli e divideteli in 4 parti [7]. Spostate all’interno di una padella già calda con l’olio e unite subito lo zucchero [8]. Dopo qualche istante di caramellatura sfumate con l’acqua [9].
Continuate la cottura per altri 5 minuti finché gli scalogni non saranno un po’ ammorbiditi e il fondo sarà imbrunito [10]. A questo punto potrete occuparvi della salsa alla senape. Nel boccale di un mixer versate la senape, il succo di limone [11], il sale, il pepe e l’olio [12].
Con il mixer andate ad emulsionare il tutto [13] e in pochi secondi la vostra salsa sarà pronta [14]. Dopo aver sciacquato i pomodorini delle varie qualità tagliateli a metà [15],
e uniteli ai fagiolini che avrete messo in un’insalatiera [16]. Guarnite con la salsa [17] e date una veloce mescolata [18].
Infine unite la feta sbriciolandola a mano [19], le mandorle tostate [20] e mescolate. Ecco pronta la vostra coloratissima e sfiziosa insalata di fagiolini: non vi resta che servirla guarnendo con gli scalogni [21].