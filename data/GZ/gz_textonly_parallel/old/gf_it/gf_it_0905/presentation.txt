Cosa c'è di più bello che vedere a tavola i colori degli ingredienti estivi? Ecco noi abbiamo pensato di metterne diversi vicini per rendere davvero insuperabile quella che in realtà è una semplicissima insalata di fagiolini. Abbiamo creato un contorno fresco e croccante con della frutta secca, formaggio sbriciolato, scalogno e un bel mix di pomodorini colorati: un risultato favoloso! L'insalata di fagiolini si accompagna bene con degli spiedini di pesce o una frittata di pomodoro e basilico! La cucina ci ha letteralmente conquistati quando ci ha mostrato la ricetta, siete curiosi di saperne di più? Vedrete non sarà la solita insalata: mettetevi ai fornelli che si comincia!