Il petto d’anatra laccato all’arancia è un gustoso secondo di carne molto invitante e succulento servito con un buon contorno di patate novelle. La carne, dopo esser scottata in padella, viene spennellata con la marmellata d’arancia e poi cotta in forno insieme a spezie e aromi che ne esaltano il gusto. In questo piatto i sapori mediterranei e quelli orientali si fondono armoniosamente, creando un perfetto bilanciamento: la marmellata dona infatti una nota agrodolce, mentre il rosmarino e le bacche di ginepro conferiscono un tocco più rustico. Siete curiosi? Indossate i grembiuli e state pronti a preparare una pietanza davvero prelibata!