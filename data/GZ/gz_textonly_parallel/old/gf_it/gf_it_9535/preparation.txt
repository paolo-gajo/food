Per preparare gli hot cross buns iniziate ponendo nella ciotola di una planetaria dotata di foglia le farine setacciate, lo zucchero semolato [1] e il lievito di birra disidratato (oppure 15 g di lievito di birra fresco). Iniziate ad amalgamare gli ingredienti e versate il latte tiepido a filo [3].
Versate a filo anche l'acqua tiepida [4], l'uovo [5] e continuate a mescolare con la foglia fino a che sarà stato incorporato [6].
Quando l'impasto sarà omogeneo, sostituite la foglia con il gancio; unite il mezzo cucchiaino di zenzero, quello di cannella [7], la noce moscata [9] e la scorza di arancia grattugiate [9].
Aggiungete poi un pezzetto di burro ammorbidito alla volta, aspettando che si incorpori il precedente prima di proseguire [10]; infine unite anche il sale [11] e lavorate l'impasto fino a quando si sarà ben incordato al gancio e risulterà omogeneo, liscio ed elastico. Spegnete la planetaria, e lavorate l'impasto su un piano di lavoro dandogli la forma di una palla [12] per non aggiungere farina in questa fase, potete versare una goccia d'olio sul piano per non far attaccare l'impasto, che in questo modo risulterà ben liscio
quindi adagiatelo in una ciotola e coprite con pellicola trasparente [13]; fatelo lievitare per 2 ore e 30 in forno spento con luce accesa (oppure coprite il tutto con una copertina di lana). Intanto spremete il succo dell'arancia [14] e versatelo nella ciotolina con l'uvetta per ammollarla [15].
Passato il tempo necessario, l'impasto degli hot cross buns avrà raddoppiato il suo volume [16]; maneggiatelo brevemente nella ciotola e conditelo con l'uvetta ben scolata [17]. Poi ungete leggermente il piano di lavoro [18]
e trasferite l'impasto per amalgamare l'uvetta [19]. A questo punto dividete l'impasto in 19 bocconcini da 70 g l'uno [20] e date a ciascuno una forma sferica [21].
Ponete i panini ottenuti su una leccarda foderata con carta da forno e spennellateli con l'uovo sbattuto [22] così durante la cottura diventeranno ben dorati in superficie. Ora preparate la croce: in una ciotolina versate la farina setacciata, unite l'estratto di mandorle [24] e l'acqua a filo [24].
Mescolate con una frusta fino ad ottenere una consistenza fluida [25], quindi riempite una sac-à-poche con la glassa ottenuta e create una punta piccolissima. Realizzate la tipica croce degli hot cross buns [26] e lasciateli lievitare almeno altri 40 minuti in forno spento con luce accesa o in un luogo senza correnti d'aria alla temperatura di 26-28°. Dopodiché cuocete gli hot cross buns in forno statico preriscaldato a 180° per 30 minuti (160° per 20-25 minuti se forno ventilato).
Mentre cuociono, preparate lo sciroppo facendo bollire l'acqua con lo zucchero in un pentolino [28], finchè non velerà il cucchiaio. Una volta cotti, sfornate gli hot cross buns e posizionateli su una gratella e spennellateli con lo sciroppo ancora caldi [29] per renderli lucidi. Fateli intiepidire e servite i vostri hot cross buns per una dolcissima colazione [30]!