Per preparare la colomba salata iniziate a realizzare l'impasto. Versate all'interno della ciotola della planetaria, dotata di gancio, la farina integrale [1], la 00 e la manitoba [2]. Aggiungete il lievito sbriciolato [3],
il miele [4] e il latte [5]. Iniziate ad impastare [6] 
poi versate anche l'acqua [7] e lavorate ancora. Incorporate poi anche le uova lentamente [7] e quando saranno ben amalgamate aggiungete il sale [9] 
e il primo pezzetto di burro [10]. Continuate ad impastare il tutto a velocità moderata aggiungendo il burro poco per volta fino a che l'impasto non sarà ben incordato [11]. Staccatelo poi dal gancio [12] 
e trasferite l'impasto in un'altra ciotola cercando di dare una forma sferica (13-14). Coprite con pellicola [15] e lasciate lievitare per 2 ore a temperatura ambiente. 
Quando saranno quasi trascorse le due ore prendete la pancetta. Tagliatela a cubetti grandi mezzo cm [16], poi trasferiteli in una padella [17] e saltateli a fuoco medio per 5 minuti [18]. Tenete da parte e lasciate raffreddare. 
Nel frattempo tagliate il provolone a cubetti [19], tritate le erbe aromatiche [20] e tagliate i pomodorini secchi a pezzetti [21]. 
Quando l'impasto sarà ben lievitato [22], trasferitelo su un piano leggermente infarinato [23] e allargatelo tirandolo delicatamente con le mani [24]. 
Posizionate al centro pancetta, provolone, pomodori secchi e le erbe aromatiche [25]. Richiudete l'impasto [26] e impastatelo per incorporare tutti gli ingredienti [27]. 
Poi dividetelo a metà [28] e ricavate da ciascuna porzione due filoni lunghi circa 30 cm [29]. Adagiate il primo nello stampo in modo da formare le ali [30], 
e poi posizionate sopra il secondo in modo da formare il corpo della coloma (31-32). Coprite con un panno e lasciate lievitare per altre 2 ore. A questo punto potrete preparare la glassa. In una ciotola versate gli albumi, il formaggio grattugiato [33] 
e sbattete il tutto con una frusta [34]; in ultimo incorporate anche il pepe [35] e mescolate un'ultima volta. Riprendete la colomba che avrà lievitato e spalmate la glassa ottenuta su tutta la superficie [36]
Spargete anche qualche mandorla [37] e alcuni arachidi [38]. Cuocete poi in forno statico preriscaldato a 190° per 50 minuti, sistemandola nel ripiano basso e posizionando sopra un'altra teglia, in modo da non far colorare troppo la glassa. Fate sempre la prova dello stecchino prima di sfornarnare e lasciate raffreddare la vostra colomba salata prima di servirla [39]. 