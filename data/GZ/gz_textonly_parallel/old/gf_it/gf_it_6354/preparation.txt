Per realizzare la charlotte con mousse al cioccolato fondente iniziate a preparare la base dei savoiardi: separate i tuorli dagli albumi, nella ciotola di una planetaria munita di fruste versate gli albumi [1] azionate la macchina e iniziate a montare, unite anche lo zucchero poco alla volta [2] e montate finché gli albumi non saranno bianchi e lucidi [3],
poi incorporate i tuorli uno alla volta [4] fino a quando non sarà tutto montato. Per finire aggiungete la farina setacciata [5] mescolate con la spatola [6] per amalgamare gli ingredienti.
E poi trasferite l’impasto in una sac-à-poche. Ora foderate una leccarda con carta da forno e adagiate sopra un cerchio di acciaio del diametro di 18 cm, spremete all’interno l’impasto creando un disco [7] che sarà la base della charlotte, spolverizzate la superficie con lo zucchero [8] e cuocete in forno statico preriscaldato a 190° per 10 minuti (o in forno ventilato a 170° per circa 8 minuti). Spremete l’impasto che avanza su un’altra leccarda rivestita con carta da forno creando dei savoiardi lunghi 6 cm [9] ne otterrete circa 24.
Spolverizzate anche la superficie dei savoiardi con lo zucchero [10] cuocete anche i savoiardi in forno statico preriscaldato a 190° per 10 minuti (o in forno ventilato a 170° per circa 8 minuti). A cottura ultimata sfornate i savoiardi [11] e la base e lasciate raffreddare. Con un coltellino staccate il bordo della base dal cerchio di acciaio senza sfilarlo [12], servirà per rassodare la crema.
Ora occupatevi della mousse: tritate il cioccolato fondente [13], in un pentolino portate ad ebollizione l’acqua, aggiungete il cioccolato [14] ed emulsionate con un leccapentola, trasferite il composto di cioccolato in una ciotola [15] e immergerla all’interno di una ciotola più grande riempita con ghiaccio.
Montate il composto con le fruste elettriche [16] per circa 10-15 minuti o fino a quando non sarà montato e freddo. Trasferite la mousse in una sac-à-poche, utilizzate il disco di savoiardo come base e spremete sopra la mousse [17], all’interno dell’anello dal diametro di 18 cm e livellate la superficie con una spatola [18], fate rassodare il dolce in frigorifero per 1 ora.
Una volta che la charlotte sarà rassodata sfilate l’anello di acciaio staccando leggermente i bordi con il coltellino [19]. Posizionate i savoiardi intorno al perimetro della mousse in verticale, uno accanto all’altro [20]. Montate la panna fresca liquida con le fruste e trasferitela in una sac-à-poche con bocchetta stellata: spremete un cerchio di panna sul bordo della charlotte [21]
e poi un ciuffo al centro [22].Terminate adagiando due sfoglie al centro [23] e avvolgete la charlotte con mousse al cioccolato fondente con un nastrino di raso [24].