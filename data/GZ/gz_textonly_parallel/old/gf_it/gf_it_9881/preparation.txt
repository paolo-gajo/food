Per realizzare le lasagne con radicchio, crema di castagne e speck iniziate con la cottura delle castagne: sciacquatele e ponetele in un tegame , ricopritele con l’acqua [1] e fatele bollire per circa 40 minuti. Nel frattempo tagliate a sottili listarelle lo speck [2], sfogliate il radicchio eliminando la parte del gambo più dura, lavate le foglie e tagliatele a listarelle spesse 1 cm circa [3],
sbucciate lo scalogno e tritatelo finemente [4]. In una padella fate appassire lo scalogno tritato con un filo di olio di oliva per 10 minuti [5], poi unite il radicchio [6]
salate, pepate, sfumate con il vino bianco [7] e proseguite la cottura per pochi minuti. A cottura ultimata spegnete il fuoco e lasciate intiepidire [8], intanto le castagne saranno pronte [9]
scolatele, sbucciatele con uno spelucchino e raccogliete la polpa in una ciotola [10], poi passatela attraverso il passaverdure (11-12).
In un tegame ponete il latte, aromatizzatelo con la noce moscata [13] e unite un pizzico di sale grattugiata e portatelo al bollore, poi unite la purea di castagne [14] e proseguite la cottura per 6-7 minuti continuando a mescolare finché la crema si sarà addensata [15].
Tutto è pronto per comporre le lasagne: prendete una pirofila 20x30 cm, spalmate sul fondo uno strato di crema di castagne [16], prendete le sfoglie, e posizionatene tre sul fondo [17], quindi proseguite con un altro strato di crema [18]
poi condite con il radicchio [19] e lo speck [20]. A questo punto adagiate sopra 4 sfoglie nel senso inverso [21]
distribuite sopra la crema di castagne [22], il radicchio e lo speck [23]. Terminate con un ultimo strato di 4 sfoglie e condite come in precedenza con crema di castagne [24], radicchio e speck.
Per finire insaporite con il Grana padano grattugiato (25-26). Cuocete le lasagne con radicchio, crema di castagne e speck in forno statico preriscaldato a 220° per 20 minuti (o forno ventilato a 200° per 10 minuti) e passatele al grill per un paio di minuti a cottura quasi ultimata. Sfornate le lasagne con radicchio crema di castagne e speck [27] e lasciatele intiepidire prima di servirle.