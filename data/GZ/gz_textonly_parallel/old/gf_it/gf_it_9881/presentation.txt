Mettete insieme le castagne, il frutto autunnale per eccellenza, un salume nostrano dalla nota affumicata e un ortaggio inconfondibile dal sapore pungente e otterrete le lasagne con radicchio, crema di castagne e speck. Strati sottili di sfoglie all’uovo si alternano ad un ripieno cremoso dove la dolcezza delle castagne stempera la nota amara del radicchio, rendendo questa preparazione perfetta per tutta la famiglia. Questo piatto racchiude tutti i colori, i sapori e profumi dell’autunno, leggete la ricetta per scoprire come realizzarlo!