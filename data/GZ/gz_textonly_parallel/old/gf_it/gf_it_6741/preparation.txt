Per preparare la torta bicolore come prima cosa mettete le uova in una ciotola insieme al pizzico di sale [1]. Montatele con le fruste elettriche per alcuni secondi [2] e non appena l’impasto diventerà schiumoso aggiungete lo zucchero [3] 
e i semini che avrete prelevato dal baccello di vaniglia [4]. Montate ancora per 5 minuti [5], fino ad ottenere un composto gonfio e spumoso [6]. 
Aggiungete l’olio [7] e il latte [8]. Montate ancora per 2 minuti [9].
Aggiungete metà della farina setacciandola [10] e mescolate ancora con le fruste, fino a che non sarà assorbita [11]. Aggiungete poi la farina rimasta, sempre setacciandola [12] 
e mescolate ancora con le fruste [13]. Unite anche il lievito setacciato [14] e incorporatelo al resto mescolando con le fruste elettriche [15]. 
Mescolate in ultimo con una spatola, poi dividete l’impasto a metà, trasferendolo in due ciotole in egual misura. In una delle 2 ciotole aggiungete il cacao setacciato [17] e amalgamatelo all’impasto con l’aiuto delle fruste elettriche [18]. 
Imburrate una tortiera di 22 cm. Versate metà dell’impasto chiaro nella tortiera [19], stendetelo con una spatola [20], e versate sopra tutto l’impasto al cacao [21]. 
Completate con il restante impasto chiaro [22] e se dovesse essere necessario lisciatelo delicatamente [23]. Cuocete in forno statico preriscaldato a 170° per 50 minuti. Fate sempre la prova dello stecchino prima di sfornare il dolce [24].
Lasciate raffreddare, trasferite la torta su un piatto [25] e decoratela con lo zucchero a velo [26]. La torta bicolore è pronta per essere servita [27].