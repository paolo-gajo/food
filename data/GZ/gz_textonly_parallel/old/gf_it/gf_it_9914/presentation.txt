Quando si cucina la pasta al forno è un momento di gioia per tutta la famiglia! Il suo aspetto succulento e godereccio, il mix di ingredienti che la compongono, non c'è dubbio: è piacere puro! E oggi allarghiamo il momento gioioso a tutti con la nostra pasta al forno senza glutine. In questa strepitosa versione in cui i derivati del grano sono assenti, inforniamo una deliziosa pasta pasticciata che è adatta a chi è intollerante o allergico al glutine. Abbiamo anche preparato la besciamella senza glutine, una ricetta messa a puntino proprio per questi momenti di festosa condivisione. Invece che al sugo abbiamo optato per una versione in bianco con un mix equilibrato di formaggi: in questo modo la vostra pasta al forno senza glutine sarà davvero indimenticabile. Pronti per sperimentarla?