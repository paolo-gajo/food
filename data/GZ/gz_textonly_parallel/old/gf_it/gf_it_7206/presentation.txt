Quando la frutta incontra il salato si possono creare piatti insoliti e sorprendenti come gli sformatini di pane guttiau al vino rosso e mele! Una ricetta raffinata che si ispira a ingredienti tradizionali del nostro variegato territorio: le succose mele dell’Alto Adige, il prelibato vino Teroldego del Trentino e il croccante pane guttiau della Sardegna si alternano a una vellutata salsa al gorgonzola in questo sfizioso antipasto monoporzione che gioca con i contrasti di sapori e di consistenze. Perfetti per una cena gourmet, gli sformatini di pane guttiau al vino rosso e mele sono molto facili da preparare e soddisferanno anche i palati più esigenti!