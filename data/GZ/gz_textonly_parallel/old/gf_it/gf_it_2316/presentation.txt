Brunch o aperitivo in vista? Nel vostro menu perché non proporre ai vostri ospiti degli sfiziosi bagels farciti! Soffici, gustosi e con la tipica crosta croccante ricoperta dagli aromatici semini di sesamo, queste celebri ciambelline che arrivano da Oltreoceano saranno il pezzo forte del vostro buffet in perfetto american style. Con la nostra ricetta scoprirete quanto è facile realizzarli in casa ottenendo un risultato ottimale che non avrà nulla da invidiare alle tradizionali bakery. Per la farcitura vi suggeriamo tre gustose alternative che accontenteranno tutti i palati, anche i più esigenti: una a base di carne con del tenero roast beef, una a base di pesce con del profumato salmone affumicato e l’immancabile versione vegetariana con tante verdure saporite e stuzzicanti! Venite a scoprire tutti i gusti dei nostri bagel farciti homemade!