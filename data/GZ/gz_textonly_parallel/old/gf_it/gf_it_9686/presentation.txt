Genuino e sfizioso, è questo il break ideale che tutti desiderano e noi abbiamo trovato la soluzione perfetta con le focaccine ai fiocchi d’avena. Una bontà garantita che non vi deluderà al prima morso: morbida come tutte le focacce, grazie a un impasto leggero e alveolato, e con una superficie piacevolmente croccante, complici i fiocchi d’avena di cui si cospargono le focaccine prima della cottura. L’impasto richiede tempo e cura che saranno ripagati una volta sfornate queste prelibate delizie rustiche. In cottura sprigioneranno tutta la loro fragranza solleticando l’appetito di tutta la famiglia e i complimenti non tarderanno ad arrivare!