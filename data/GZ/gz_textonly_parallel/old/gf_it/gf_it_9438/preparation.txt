Per preparare il rotolo alle prugne cominciate preparando la pasta biscotto, quindi nella tazza della planetaria versate le uova insieme al miele e allo zucchero [1], aggiungendolo poco alla volta [2] fino a quando il composto non sarà diventato gonfio e chiaro. Arrestate la planetaria e aggiungete la farina setacciata [3] mescolando delicatamente.
Versate il composto su una leccarda 30x40 imburrata e rivestita con carta forno e stendete aiutandovi con una spatola [4], livellate accuratamente fino ad ottenere uno strato di 7 mm [5]. Cuocetela poi in forno preriscaldato a 220° per 8-9 minuti in modalità statica, oppure a 200° per 4-5 minuti se ventilato. Una volta cotta staccate delicatamente la pasta biscotto aiutandovi con un coltellino [6]
e rovesciatela su un piano da lavoro con ancora attaccata la carta forno e spolverizzate con lo zucchero semolato in modo che non si attacchi [7] e poi coprite con un canovaccio pulito oppure avvolgete nella pellicola trasparente in modo che si raffreddi senza però seccare [8]. Intanto preparate la crema: mettete per prima cosa i fogli di gelatina a bagno in acqua fredda per almeno 10 minuti [9];
ponete a scaldare il latte in un tegame e aggiungete i semi e la bacca di vaniglia incisa [10]. Non appena avrà raggiunto il bollore togliete la bacca e, se volete, filtrate il latte con un colino a maglie strette; in una ciotola invece battete le uova con lo zucchero [11] poi aggiungete l’amido [12] e mescolate,
quando il composto sarà chiaro e gonfio versate un po’ del latte caldo [13] e stemperatelo, successivamente versatelo nel tegame di cottura del latte [14] mescolando di continuo fin quando non si addenserà. Strizzate la gelatina in fogli e aggiungetela alla crema [15], anche in questo caso dovrete mescolare per bene per far sì che la gelatina si sciolga e non formi grumi.
Una volta pronta, trasferite la crema in una ciotola e coprite con la pellicola a contatto [16] in modo che non prenda aria creando così la pellicina. Una volta che la crema è completamente fredda, versate la panna nella tazza della planetaria e quando sarà ben montata [17] aggiungetela alla crema, inglobandola delicatamente dal basso verso l’alto [18];
lasciate riposare in frigorifero per un’ora circa [19]. Nel frattempo dedicatevi alle prugne, quindi dopo averle lavatele e tagliatele a metà, eliminate il nocciolo e poi tagliatele a spicchi, ricavandone 6 per ogni metà [20]. Sistemate le prugne a fette su una leccarda insieme ai 50 grammi di zucchero [21],
e lasciatele caramellare a 240° in funzione grill per 3-4 minuti [22]. Mentre lasciate freddare le prugne spalmate la crema sarà ben rassodata, distribuendola sulla pasta biscotto aiutandovi con una spatola per livellare [23] e poi disponete le prugne cotte ordinatamente in orizzontale e distanziandole tra loro di un paio di centimetri [24],
arrotolate la pasta biscotto aiutandovi con la pellicola [25] chiudendo per bene anche i lati, arricciandoli a caramella, e stringendo il rotolo con decisione [26], poi riponete in frigo il rotolo e lasciate rassodare per almeno 2 ore [27].
Passato il tempo necessario, togliete la pellicola dal rotolo [28] e spolverate con dello zucchero a velo [29] dopodiché potrete affettare e servire il vostro rotolo alle prugne [30].