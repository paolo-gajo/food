Avete voglia di un dessert soffice dal cuore cremoso, che nasconde anche un dolce ripieno di frutta? Il rotolo alle prugne è il dolce che fa al caso vostro! Una morbida pasta biscotto avvolge un goloso ripieno di crema diplomatica e fettine di prugne, leggermente caramellate  in forno. Un mix di sapori delicato e avvolgente, ideale da offrire per una merenda o come dessert di fine pasto dopo un buon pranzo in compagnia! Un'idea originale può essere quella di offrire differenti tipologie di rotoli, al cioccolato, ai lamponi o, perchè no, alla crema di limoncello: accontenterete i gusti di tutti con un vortice di sapore sempre diverso!