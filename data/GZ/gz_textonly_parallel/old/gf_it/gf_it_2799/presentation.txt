Le tagliatelle paglia e fieno con crema di ricotta fiori di zucca e cubetti di cotto è un primo piatto da leccarsi i baffi: il condimento cremoso e ricco, abbraccia perfettamente le tagliatelle di pasta all'uovo! I fiori di zucca sprigionano tutto il loro aroma e i cubetti di cotto donano una nota di gusto in più al condimento di ricotta, molto delicato. La pasta all'uovo, con la sua superficie ruvida e porosa, raccoglie bene la ricotta, ve ne accorgerete alla prima forchettata!Il risultato è un piatto irresistibile, colorato e invitante, da mangiare anche con gli occhi!