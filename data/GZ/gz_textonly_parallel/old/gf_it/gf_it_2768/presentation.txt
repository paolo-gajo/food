Vongole e bottarga sono un binomio perfetto per chi ama portare in tavola il sapore del mare. Perfette con gli spaghetti, vi invitiamo ad abbinare questo semplice e raffinato condimento alle tagliatelle. Il succo di limone aggiunto alle vongole regala una nota aromatica e fresca che crea una piacevole cremina tra il fondo di cottura e l'agrume. Le tagliatelle con bottarga, vongole e limone vi sorprenderanno per il loro profumo e sapore intenso, da gustare accompagnate da un buon vino bianco fresco! Completate il vostro menù con un ottimo baccalà al forno per un pranzo o cena a base di piatti di pesce gustosi!