Per preparare le tagliatelle con bottarga, vongole e limone, iniziate dalla pulizia delle vongole: controllate che non contengano sabbia, picchiettando una ad una su un tagliere dalla parte dell'apertura [1]. Se uscirà della sabbia scura significa che la vongola sarà piena di sabbia e sarà quindi da buttare. Eliminate anche quelle che presentano il guscio rotto. Poi ponete le vongole in un colapasta poggiato su una ciotola e sciacquatele più volte [2] sotto acqua corrente: terminate quando nella ciotola non si vedrà più sabbia. Versate un filo d'olio in una pentola capiente [3]
e uno spicchio di aglio sbucciato e fatelo rosolare qualche istante. Scolate bene le vongole e versatele nel tegame [4], coprite con il coperchio [5] e accendete il fuoco vivace: in questo modo le valve si apriranno con il calore. Dovrete spegnere il fuoco immediatamente dopo la completa apertura [6], per non compromettere la tenerezza del frutto di mare con una cottura troppo prolungata.
Scolate le vongole [7] e conservate il liquido di cottura che si sarà formato. Sgusciatene metà [8] (potete anche decidere di saltare questo passaggio) e versatele con il liquido di cottura in una ampia padella. Unite il succo di limone [9].
Portate a bollore abbondante acqua e salate a piacere e lessate le tagliatelle per pochi minuti, seguendo le indicazioni riportate sulla confezione [10]. nelf rattempo tritate il prezzemolo [11] e grattugiate la bottarga [12].
Scolate le tagliatelle nella padella col condimento, pepate a piacere [13], poi unite la bottarga [14] e il prezzemolo. Quindi mescolate bene e servite le tagliatelle con bottarga, vongole e limone ben calde [15]!