Per realizzare la torta salata di piselli e robiola per prima cosa sbollentate i piselli in abbondante acqua bollente e fateli cuocere per pochi minuti da quando l’acqua avrà preso il bollore [1]. Scolate i piselli [2] e frullateli con un mixer a immersione [3].
Dovrete ottenere una crema liscia [4] e compatta che terrete momentaneamente da parte. Ora fate sciogliere il burro in un pentolino e lasciatelo intiepidire. Lavorate uova e sale [5] con lo sbattitore elettrico, senza montare troppo [6].
Aggiungete il burro fuso [7] e la crema di piselli [8], mescolate con lo sbattitore e poi unite la farina setacciata [9].
Incorporate anche il lievito setacciato [10], mescolate sempre con le fruste e versate il latte a filo [11]. Continuate a lavorare con le fruste fino a che tutti gli ingredienti non saranno amalgamati [12].
In una ciotola ponete la robiola e l’uovo intero [13]. Salate, pepate [14] e mescolate con la frusta a mano [14] fino a ottenere un composto omogeneo [15].
Trasferite il composto in una sacca da pasticciere [16]. Imburrate uno stampo a cerniera del diametro di circa 18 centimetri [17], versatevi dentro metà dell’impasto della torta di piselli [18].
Aggiungete metà della crema di robiola [19], coprite con il resto dell’impasto ai piselli, finite con la crema di robiola [20] e mischiate delicatamente la superficie con la punta di un coltello [21].
La torta è pronta per la cottura [22]. Infornate in forno statico preriscaldato a 180° per circa 55 minuti. Sfornate [23], lasciate intiepidire e poi sformate la vostra torta salata di piselli e robiola [24]!