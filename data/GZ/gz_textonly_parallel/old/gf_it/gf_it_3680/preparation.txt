Per preparare le schiacciate con melanzane scamorza e pomodori secchi, per prima cosa lavate la melanzana e tagliatela a fette rotonde piuttosto sottili [1]. Tagliate in piccoli cubetti la scamorza [2] e concludete tagliando a striscioline i pomodori secchi [3].
Ora scaldate una bistecchiera in ghisa e grigliate le melanzane da entrambi i lati [4]; intanto disponete le 12 schiacciate su una leccarda ricoperta con un foglio di carta forno. Una volta pronte, salate leggermente le melanzane e disponete una fetta su ogni schiacciata (se la fetta dovesse risultare troppo grande tagliatela a metà) [5]. Condite ogni schiacciata con 3-4 cubetti di scamorza e qualche strisciolina di pomodoro secco [6] e infornatele a 180°C per circa 5 minuti, fino a che la scamorza si sarà sciolta. Completate gli stuzzichini ponendo 1 fogliolina di basilico su ogni schiacciata con melanzane scamorza e pomodori secchi!