E’ una pigra domenica mattina, siamo risvegliati dolcemente dalla luce che filtra dalle finestre e dal delizioso aroma di caffè che invade la casa. E’ il giorno perfetto per concedersi una colazione golosa con degli sfiziosi pancake alla banana! Le frittelle più famose d’America hanno conquistato tutto il mondo e neanche noi abbiamo saputo resistere a questo goloso richiamo d'oltreoceano. Ma non ci siamo fermati alla versione più classica dei pancake con sciroppo d'acero o a quella più light con lo yogurt, abbiamo voluto sperimentare una variante più ricca e sostanziosa che ci darà la giusta carica di energia per la giornata! I pancake alla banana, così come il banana bread e la ciambella di banane e arachidi, sono anche un'ottima soluzione per utilizzare quelle banane troppo mature che giorno dopo giorno vedete annerire nel cesto della frutta... Oltre a essere squisiti, sono così appetitosi e invitanti che meriteranno un posto in prima pagina sul vostro profilo Instragram, quindi fotografate in fretta e attendete i like dei vostri amici gustandovi questa deliziosa pila di pancake ben caldi!