La torta con gocce di cioccolato è un dolce semplice perfetto per la colazione. Già in passato vi avevamo conquistato con il nostro plumcake, ma in tanti ci avete chiesto delle alternative per sostituire lo stampo. E dopo i muffin con le gocce oggi vi proponiamo questa torta dal successo garantito! L'impasto è davvero semplice da realizzare e grazie all'aggiunta della ricotta otterrete una torta senza burro, morbidissima per conquistare grandi e piccini. La cascata di gocce la renderà super golosa e la torta sparirà in un lampo, fetta dopo fetta! E se cercate altre ricette per rendere speciale la vostra colazione provate anche questi biscotti o la ciambella marmorizzata! Se invece preferite realizzare un ciambellone, carico di gocce di cioccolato, provate questa ricetta!