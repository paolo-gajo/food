Profumo dei limoni della Costiera, morbidezza irresistibile, dolcezza avvolgente: questo dolce è tutto da scoprire! La ricotta infornata al limone è una preparazione molto semplice per un risultato che conquista al primo assaggio. Si tratta di un impasto a base di ricotta di pecora, uova, zucchero e panna montata aromatizzato con succo e scorza di limone. Scegliendo uno stampo con scanalature o forme particolari riuscirete a rendere questo dolce molto scenografico. Perfetto per gli amanti dei dolci al limone, come torte o biscotti, per un fine pasto o da gustare per un piccolo break pomeridiano, la ricotta infornata al limone è davvero sorprendente nella sua semplicità!