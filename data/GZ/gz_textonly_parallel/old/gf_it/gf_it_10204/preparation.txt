Per preparare la teglia di patate alla paprika con Grana Padano DOP partite dal taglio delle patate. Pelatele [1] e tagliatele dal lato corto con la mandolina [2], ottenendo delle fettine di circa 2 mm di spessore [3]. 
Mettetele in una ciotola e conditele con olio [4], sale, pepe [5], paprika dolce e affumicata [6].
Aggiungete anche l'aglio in polvere [7], il Grana Padano DOP grattugiato [8] e l'origano [9]. 
Mescolate per insaporire [10]. Stendetele su una teglia da forno in verticale [11], creando due file [12]. 
Spolverate con abbondante Grana Padano DOP [13] e cuocete [14] in forno ventilato preriscaldato a 220 gradi per 40 minuti. Sfornatele quando saranno ben gratinate [15] e gustatele calde.