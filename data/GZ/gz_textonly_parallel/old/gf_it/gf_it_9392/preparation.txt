Per preparare i taralli siciliani come prima cosa versate la farina 00 in una ciotola e unite lo zucchero [1]. Aggiungete il burro tagliato a cubetti [2] e il latte a temperatura ambiente [3]. 
Aggiungete poi il lievito per dolci, insieme all'ammoniaca [4] e le uova [5]. Grattugiate all'interno la scorza di un limone [6] 
ed impastate il tutto con le mani [7]. Quando avrete ottenuto un composto omogeneo trasferitelo su un piano infarinato [8] e lavorate ancora fino a che avrete ottenuto una sorta di frolla ma più morbida [9]. 
Staccate un pezzetto da circa 75 grammi [10] e con le mani realizzate un bigolo [11]. Piegatelo poi a metà [12] 
e intrecciatelo (13-14). Ricongiungete poi le due estremità [15] 
in modo da creare una ciambellina [16]. Fate così per tutti gli altri e man mano disponeteli su una leccarda foderata con carta forno distanziandoli tra loro [17]. Cuocete in forno statico preriscaldato a 180° per circa 15 minuti, dovranno risultare ben dorati [18].
Nel frattempo che i biscotti sono in forno preparate la glassa. Mettete in una ciotola lo zucchero, il succo di limone [19] e l'acqua [20]. Mescolate con un cucchiaio fino ad ottenere una glassa omogenea [21]. 
Spennellate i taralli ancora caldi con la glassa [22] e lasciateli asciugare a temperatura ambiente [23], prima di servirli [24]. 