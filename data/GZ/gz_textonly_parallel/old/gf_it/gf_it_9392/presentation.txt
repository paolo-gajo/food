I taralli siciliani sono dei biscotti che si preparano solitamente in occasione del 2 Novembre, per la giornata di commemorazione dei defunti. Una ricetta della tradizione che da paese a paese cambia leggermente. In molti preferiscono aromatizzare questi biscotti con la scorza di limone, ma in tanti scelgono anche la versione l'anice per un profumo più deciso... inoltre c'è chi preferisce utilizzare il burro e chi lo strutto. Ciò che non manca mai su queste deliziose ciambelline è la glassa a base di zucchero che li rende ancora più golosi. Servite questi taralli siciliani con un buon vino liquoroso, si scioglieranno in bocca! 