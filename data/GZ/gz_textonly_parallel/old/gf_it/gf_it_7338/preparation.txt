Per realizzare l'albero pizza per prima cosa iniziate a preparare l’impasto. In una ciotola larga versate le due farine [1], lo zucchero [2] e il lievito di birra secco [3].
Versate l’acqua a filo e iniziate a impastare con le mani [4]. Incorporate anche l'olio [5], infine il sale [6].
Impastate fino a quando le polveri non avranno assorbito tutti i liquidi, quindi trasferite l'impasto su una spianatoia e lavoratelo per circa 5 minuti. Pirlate l'impasto per formare un panetto liscio e omogeneo [8], trasferitelo in una ciotola, coprite con pellicola e lasciate lievitare per 2 ore a una temperatura di 26-28°.
Mentre l’impasto lievita, lavate gli spinaci, poi in una casseruola capiente versate un filo di olio, un spicchio di aglio [10] e aggiungete gli spinaci poco per volta [11]. Cuocete a fuoco moderato con il coperchio [12] finchè non saranno completamente appassiti, ci vorranno pochi minuti.
Una volta pronti [13], scolateli e pressateli così che perdano tutto il loro liquido [14]. In una ciotola versate la ricotta e il formaggio grattugiato [15].
Insaporite con sale [16], pepe e noce moscata [17] a piacere. Versate nella ricotta gli spinaci strizzati molto bene [18].
Mescolate per amalgamare il ripieno [19]. Trascorso il tempo di lievitazione prendete l’impasto [20], stendetelo su una spianatoia, se preferite potete tenere sotto un foglio di carta da forno che vi faciliterà in seguito per arrotolarlo. Con un matterello stendete l'impasto per creare un rettangolo di 40x30 cm [21].
Farcite con il ripieno lasciando intorno un bordo di 1 cm. Spolverizzate con del formaggio grattugiato [22] e spennellate il bordo con poca acqua [23], che vi aiuterà a sigillare la pasta. Arrotolate la sfoglia dal lato più lungo [24].
Fino a creare un rotolo ben compatto [25]. Tenete conto che questo impasto è molto morbido e dovrete arrotolare con delicatezza. Con un coltello liscio tagliate via le estremità poco farcite, poi tagliate delle fette di circa 3 cm [26], dovete ottenere 11 fette [27]. Dopo il taglio risulteranno un po' schiacciate, quindi dovrete renderle nuovamente tondeggianti con una leggera pressione.
Adagiate le rondelle su una leccarda con carta forno così da formare l’albero, disponetele secondo l'immagine [28]. Lasciate lievitare per circa 45-60 minuti senza coprire e a temperatura ambiente. Ora guarnite con le mandorle a lamelle, pepe e un filo d'olio [29]. Cuocete in forno statico preriscaldate a 200° per 35 minuti. Trascorso il tempo di cottura lasciate intiepidire e servite [30].