L'albero pizza è un'idea divertente e appetitosa pensata per arricchire con gusto e fantasia i buffet delle feste. Un morbido impasto lievitato, preso in prestito dalla tradizionale pasta per la pizza, e una saporita farcia bigusto sapranno conquistare tutti i palati. La sua forma, simpatica e conviviale, ricorda il danubio veloce e lo rende un centrotavola natalizio ghiotto, tutto da mordere, ma anche un'idea soffice e golosa per un brindisi tra amici. Cogliete l'occasione per chiamare a raccolta i piccoli di casa e, una volta pronto l'impasto, l'albero prenderà forma in allegra compagnia! 