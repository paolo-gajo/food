Per preparare la vellutata di porri e crostini saporiti, iniziate preparando il brodo vegetale. Poi passate alla pulizia del porro: tagliate via la parte verde [1], poi indicete lo strato più esterno [2] e sfogliate il porro di 1 o 2 strati [3]
Tagliatelo a rondelle [4]; poi sbucciate le patate con un pelaverdure [5] e tagliatele a fette spesse, quindi a listarelle [6]
poi a dadini [7] (potete tuffare le patate in acqua fredda in attesa di utilizzarle nella ricetta, in modo che non anneriscano); quindi versate il porro in un tegame con l'olio leggermente scaldato [8] e fatelo rosolare a fuoco medio, mescolando con un cucchiaio di legno di tanto in tanto. Quando si sarà appassito, versate le patate a dadini [9].
Versate il brodo vegetale [10], aromatizzate con pepe e timo e fate cuocere il tutto per circa 30-35 minuti. Quando le patate saranno ammorbidite e il porro sarà cotto, immergete il frullatore e per ottenere una crema omogenea (11-12).
Passate la crema al colino per renderla più liscia ed eliminare eventuali pezzi interi di vedure [13], poi tenete da parte al caldo e dedicatevi ai crostini saporiti: in un frullatore versate gli aghi di rosmarino [14], la paprika dolce [15]
il finocchio [16], l'origano [17] e il timo; poi tritate il tutto per ottenere un mix di erbe e spezie. Quindi affettate il pane [18]
tagliatelo a cubetti [19] e ponetelo in una ciotola. Condite con un cucchiaio di olio [20] e il mix di erbe e spezie tritate [21]
Versate i dadini di pane su una leccarda foderata con carta da forno [22] e cuocete sotto il grill per una decina di minuti o fino a quando non risulteranno dorati [23]. Quando anche i crostini saranno pronti, sfornateli, impiattate la vellutata di porri [24]
e guarnite ciascun piatto con i crostini saporiti [25] gli aghetti di rosmarino [26] e servite la vellutata di porri ben calda [27]!