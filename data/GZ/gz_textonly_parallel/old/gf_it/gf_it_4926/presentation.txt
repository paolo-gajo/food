Fragrante, calda e filante: la pizza fritta è uno degli street food napoletani più amati al mondo! Per scoprirne tutti i segreti abbiamo ospitato nella cucina di Giallozafferano uno dei pizzaioli più famosi e amati: Gino Sorbillo. Napoletano DOC e pizzaiolo di terza generazione, Sorbillo ha preparato per noi la pizza fritta con mortadella e fiordilatte. Partendo dall'acqua, proprio come vuole la tradizione napoletana, con i tempi giusti e mosse studiate, attentamente ripetute, otterrete un impasto liscio e setoso che potrà ospitare il ripieno che più amate. La versione che vi proponiamo insieme a quella con il salame è una delle più classiche. Non lasciatevi spaventare dalle dimensioni della pizza fritta con mortadella e fiordilatte, sarà talmente buona e digeribile che ne vorrete mangiare subito un'altra!E se siete amanti della pizza non perdete la ricetta della pizza a lunga lievitazione!