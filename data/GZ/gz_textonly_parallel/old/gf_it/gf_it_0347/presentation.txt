La crostata con mascarpone e gocce di cioccolato è un dolce goloso e invitante, perfetto per la merenda o per concludere un pranzo nel migliore dei modi. Si tratta di una variante di uno dei dolci più tradizionali, la classica crostata. In questa ricetta la morbida frolla viene farcita con una crema alla ricotta e mascarpone, profumata alla cannella e arancia, con aggiunta di golose gocce di cioccolato. Questa crema conferisce alla torta una cremosità irresistibile e un piacevole sentore agrumato Insomma: un dessert per veri golosi che sicuramente non potranno resistere a questa dolce tentazione!