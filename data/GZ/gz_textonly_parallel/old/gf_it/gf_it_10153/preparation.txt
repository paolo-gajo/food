Per preparare la ciambella ai due cioccolati come prima cosa setacciate in una ciotola la farina e poi il lievito per dolci [1]. Prendete le uova e mettetele in una ciotola e aggiungete lo zucchero [2]. Prendete la mezza bacca di vaniglia e con un coltellino togliete i semi raschiandoli dalla bacca [3]. 
Uniteli alla ciotola con uova e zucchero e cominciate a montare con uno sbattitore fino ad ottenere un composto spumoso e chiaro [4]. Aggiungete a filo prima il latte a temperatura ambiente [5] e poi l’olio abbassando la velocità [6].
Unite poco per volta la farina mista al lievito continuando a montare a velocità bassa [7], dovrete ottenere un composto liscio e privo di grumi [8]. Imburrate uno stampo per ciambelle da 26 cm di diametro [9] 
e versate metà impasto all’ interno [10]. Aggiungete 40 g di cioccolato fondente e 40 g di cioccolato bianco a cubetti [11]. Coprite con il resto dell’ impasto [12] 
ed aggiungete altri 40 g di cioccolato fondente ed altri 40 g di cioccolato bianco [13]. Infornate a 180° per 45 minuti. Poi sfornatela [14], lasciatela raffreddare, poi toglietela dallo stampo e trasferitela in un piatto da portata. 