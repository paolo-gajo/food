Per realizzare la pasta con i broccoli per prima cosa staccate le cimette dei broccoli dal torsolo centrale [1], poi sciacquatele sotto l'acqua corrente. Portate al bollore una pentola colma di acqua salata [2] e versate i broccoli al bollore [3]. 
Cuocete per circa dieci minuti [4]. In una pentola dai bordi bassi soffriggete lo spicchio d’aglio con un giro d’olio [5], dunque scolatevi i broccoli [6]. 
Tenete qualche piccola cimetta intera da parte [7], che poi unirete alla pasta finita. Conservate l’acqua in cui li avete cotti, copriteli con questa acqua [8], salate, pepate e cuocete a fuoco medio dolce per circa 20 minuti, o almeno finché non risulteranno cotti e ridotti quasi in crema. Eliminate lo spicchio d’aglio [9].
Cuocete i troccoli al dente nell’acqua in cui avete cotto i broccoli portata al bollore [10], regolate i tempi in base alle indicazioni della confezione. Unite i broccoli interi al resto del condimento [11], scolate qui la pasta cotta [12].
Aggiungete un mestolo di acqua di cottura, regolandovi in base alla cremosità del condimento [13]. Saltate la pasta con i broccoli qualche istante [14] quindi servitela ben calda [15] con pepe a piacere. 