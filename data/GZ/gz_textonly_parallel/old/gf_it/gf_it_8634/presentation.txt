Soffici come una nuvola, i panini con gocce di cioccolato saranno la giusta motivazione per svegliarsi al mattino. Dall'aspetto e dal gusto genuino i panini sono realizzati con un impasto tipo pan brioche, davvero semplici da preparare e perfetti per la colazione. Il segreto del loro gusto irresistibile non è solo la morbidezza e la fragranza ma le pepite di cioccolato, molto più grandi delle classiche gocce... ancora più golose! Un pizzico d'amore e i giusti tempi di lievitazione permetteranno di portare in tavola un dolce perfetto per iniziare la giornata, magari insieme a pancake, muffin e crostate... per partire con dolcezza in compagnia della vostra dolce metà o di tutta la famiglia!E se amate i dolci con le gocce di cioccolato, non perdete questa torta o il nostro pan brioche al cioccolato!