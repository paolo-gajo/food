I blinis sono delle deliziose crespelle salate di origine russa, piccole e piuttosto morbide e gonfie, venivano originariamente preparate alla fine dell'inverno; infatti la forma tonda dei blinis e il loro colore giallo simboleggia il ritorno del sole.I blinis sono diventati una pietanza diffusa a livello internazionale e vengono solitamente serviti accompagnandoli con panna acida, pesce affumicato e caviale.I blinis sono un'idea sfiziosa per un antipasto originale e in questa ricetta li proponiamo con panna acida aromatizzata con aneto, salmone affumicato e uova di lompo rosse! Perfette come antipastino, magari prima di un'altra gustosa pietanza a base di salmone affumicato: le lasagne!