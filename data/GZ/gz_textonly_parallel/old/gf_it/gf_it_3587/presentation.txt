Una ricetta originale per passare insieme ai vostri bambini la vigilia di Natale con le mani in pasta! Il pane di Babbo Natale è una ricetta molto divertente che viene dal mondo del web e ritrae il volto simpatico del babbo più amato dai bambini. L'impasto salato è realizzato con pasta di pane con l'aggiunta di burro, per donarle ancora più morbidezza. Una volta fatto riposare, il composto viene diviso in più parti che formeranno il viso, la barba, il naso, perfino il pon pon del cappello! Ultimo tocco: il rosso! Con l'uovo sbattuto e l'aggiunta di colorante alimentare potrete colorare il cappello e il naso! Per gli occhi, invece, basteranno due olive nere! Fate felici i vostri bambini e divertitevi ad aspettare Santa Claus preparando il pane di Babbo Natale! E per decorare ulteriormente la vostra tavola, realizzate anche il pane ghirlanda!