Menu di Natale ancora da definire? Un buon vino da stappare e un piatto ricco e sfizioso come la tasca di vitello ripiena renderanno davvero speciale il vostro pranzo delle feste! Questo succulento secondo piatto della tradizione casalinga mette d’accordo proprio tutti: fettine di tenera carne di vitello farcita con un appetitoso ripieno, il tutto accompagnato dalle immancabili patate arrosto e una salsina da leccarsi i baffi! La paziente e lunga cottura è il segreto di questa pietanza, il tempo che dedichiamo amorevolmente alla cucina ci restituirà gioiosi e conviviali momenti da trascorrere in famiglia o in compagnia di amici e, soprattutto, un brindisi doveroso al cuoco!