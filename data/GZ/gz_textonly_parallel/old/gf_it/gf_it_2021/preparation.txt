Per preparare la tasca di vitello ripiena iniziate dalla farcitura: lavate gli spinaci sotto l’acqua corrente, poi in un tegame scaldate l’olio di oliva, aggiungete lo spicchio d’aglio sbucciato [1] e gli spinaci ancora umidi [2], coprite con il coperchio [3] e fate appassire per 3-4 minuti a fuoco medio.
Una volta che gli spinaci saranno morbidi, spegnete il fuoco, eliminate lo spicchio di aglio [4] e poneteli a scolare in un colino per eliminare l’acqua in eccesso [5]. Lasciate raffreddare gli spinaci e prendete la pagnotta, eliminate la crosta [6]
e versate la mollica nel mixer [7], frullate per ottenere un composto sminuzzato [8]. Tagliate a pezzetti anche il prosciutto cotto [9],
versatelo nel mixer [10] per sminuzzarlo bene [11]. Riprendete gli spinaci ormai freddi e tritateli con un coltello [12].
In una ciotola capiente versate gli spinaci, il formaggio grattugiato [13], la mollica di pane grattugiata, il prosciutto cotto tritato e l’uovo [14]. Impastate con le mani [15] per ottenere un composto omogeneo.
Salate e pepate [16] e tenete da parte la farcia. Ora prendete la carne, tagliate via il grasso [17], incidete la parte centrale per ricavare una tasca [18]
Farcite la tasca con il ripieno [19], cucite il taglio con lo spago da cucina [20] così da chiudere bene la tasca in modo che non fuoriesca il ripieno. A questo punto legate la carne come si fa solitaper gli arrosti [21], per eseguire al meglio questo procedimento potete leggere la nostra scheda come legare l’arrosto.
Procedete con la cottura della tasca di vitello ripiena: lavate e pelate il sedano, la carota e la cipolla, quindi riducete le verdure a pezzetti (22-23-24).
Scaldate l’olio nel tegame [25], adagiate la tasca di vitello [26] e fatela rosolare da entrambi i lati per qualche minuto, fino a quando non sarà ben dorata la superficie [27].
Ora aggiungete le verdure a pezzetti [28], sfumate con il vino bianco [29], coprite con l’acqua calda [30],
profumate con il rosmarino [31], coprite con il coperchio e cuocete a fuoco lento per 75 minuti girando il vitello di tanto in tanto e coprendolo con il fondo di cottura. Nel frattempo preparate le patate: lavatele, pelatele e tagliatele a grossi spicchi [32],
versatele in una ciotola, condite con olio, sale, aglio e rosmarino [34] quindi versatele su una leccarda da forno [35] e cuocete in forno ventilato a 220° per 50 minuti o fino a quando non saranno ben arrostite [36].
Nel frattempo sarà giunto a cottura anche il vitello [37], eliminate il rametto di rosmarino [38], versate il fondo di cottura nel bicchiere del mixer e frullatelo per ottenere una salsa liscia [39].
Prendete la tasca di vitello ripiena, eliminate lo spago [40], tagliatela a fette [41] e servite ben calda la carne accompagnandola con le patate [42] e il fondo di cottura.