Per preparare i casoncelli, cominciate preparando la pasta a fresca all’uovo. In una ciotola capiente ponete la farina [1], tenendone da parte circa 50 g da aggiungere solo a bisogno, a seconda di quanta ne assorbiranno le uova. Formate la classica forma a fontana con il foro al centro e versate le uova leggermente sbattute [2]. Cominciate ad impastare con le mani: dapprima nella ciotola [3]
Poi, appena la consistenza dell’impasto lo consente, su una spianatoia [4]. Impastate energicamente per almeno 10 minuti, fino ad ottenere un impasto sodo e abbastanza elastico. Formate una palla [5], foderatela con pellicola trasparente [6] e ponetela a riposare a temperatura ambiente per circa mezzora: trascorso questo tempo risulterà più elastica e facile da stendere.
Nel frattempo, dedicatevi al ripieno: sciacquate sotto acqua corrente e poi ponete l’uvetta in ammollo in acqua calda, per farla ammorbidire [7]. Basteranno 10 minuti. Intanto lavate le biete, spuntate la base del gambo e poi tagliate grossolanamente il resto delle foglie [8]. Scaldate poco olio sul fondo di un tegame, e mettetevi le biete [9] per farle stufare.
Lasciatele appassire a fuoco dolce [10]: ci vorranno pochi minuti. Ponete quindi nel bicchiere del mixer la carne trita di manzo e quella di maiale [11], aggiungete le biete ormai cotte [12],
il pangrattato [13] e il Grana Padano [14]. Unite anche gli amaretti interi [15]
e azionate le lame, tritando fino ad ottenere un composto fine [16]. Aggiungete la scorza grattugiata di limone [17], il prezzemolo ed infine l’uvetta ammorbidita e ben scolata [18].
Regolate di sale [19] e pepe, e amalgamate fino ad ottenere un composto omogeneo, che trasferirete in una sac-à-poche. Recuperate quindi la pasta all’uovo riposata, dividetela in un paio di panetti più piccoli, e tirate la sfoglia con l’aiuto di un tirapasta [20] fino ad ottenere delle sfoglie di 1 mm di spessore. Tagliate la sfoglia nel senso della lunghezza per ottenere strisce larghe circa … cm [21].
Con la sac-à-poche, avendo l’accortezza di mantenerle ben distanziate le une dalle altre, distribuite lungo la striscia delle noci farcia [22] quindi, con uno spruzzino o con un pennello inumidito, bagnate con acqua la pasta intorno alla farcia per renderla più adesiva [23]. Raccogliete il lembo superiore della striscia di pasta e ripiegatelo sulle noci di farcia [24] e fatelo aderire ad esse con pressioni delle dita, prestando attenzione a far fuoriuscire bene l’aria in modo che non si formino bolle all’interno dei vostri casoncelli.
Munitevi di coppapasta festonato dal diametro di 6 cm e, tenendone metà fuori per garantire la forma di una mezzaluna, coppate per formate i vostri ravioli [25]. Inumiditeli con un po’ d’acqua [26], quindi pizzicate i ravioli in corrispondenza del ripieno [27]
E ripiegateli verso il bordo festonato del semicerchio [28]. Esercitando una leggera pressione, fate aderire all’impasto inumidito [29]: ecco formati i casoncelli! Proseguite così fino ad esaurire sia l’impasto che il ripieno, e una volta pronti adagiate i casoncelli su un vassoio infarinato, e lasciateli riposare 25-30 minuti prima di procedere con la cottura [30]. I casoncelli cuociono in 5-6 minuti in acqua bollente salata. Una volta scolati, potrete condirli come più gradite!