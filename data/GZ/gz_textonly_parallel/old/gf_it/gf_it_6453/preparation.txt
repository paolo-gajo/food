Per realizzare la torta cocco e ananas per prima cosa tagliate a fette spesse mezzo centimetro l’ananas [1], quindi eliminate la parte esterna da ciascuna fetta [2] e il torsolo centrale [3].
Prendete 200 g di queste fette e riducetele a listarelle [4]. Tenete da parte e occupatevi dell’impasto: in una ciotola versate le uova e lo zucchero di canna [5]. Montate il composto con le fruste elettriche e aggiungete il sale [6]
Aggiungete anche l’olio di cocco [7], incorporatelo al composto con le fruste e poi unite la farina [8], il lievito in polvere [9]
Date un giro di fruste per inglobare le polveri e poi versate anche il cocco rapè [10] e il latte di cocco a filo [11] , azionate nuovamente le fruste per incorporarlo. Una volta che il liquido sarà assorbito, versate le fettine di ananas [12]
e mescolate con una spatola [13]. Ora imburrate uno stampo del diametro di 16 cm con un bordo alto 10 cm [14]. Versate l’impasto e livellate la superficie con il dorso di un cucchiaio. [15]
Ora prendete 100 g di fettine di ananas e partendo dalla parte più esterna [16] distribuitele a spirale per creare un motivo floreale [17].Guarnite la superficie con il cocco rapè (18-19).
e cuocete la torta in forno statico preriscaldato a 180° per 75 minuti nel ripiano medio. Una volta cotta, sfornate la torta soffice cocco e ananas [20], lasciatela intiepidire, poi sformatela e servitela [21]!