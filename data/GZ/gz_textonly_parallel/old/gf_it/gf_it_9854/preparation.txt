Per preparare i biscotti bicolore nella ciotola della planetaria versate il burro freddo a cubetti [1] e lo zucchero di canna [2]. Lavorate gli ingredienti con la foglia per un paio di minuti, poi aggiungete l’uovo a temperatura ambiente [3]. Lavorate sino ad ottenere un composto omogeneo. 
Unire al composto la farina 00 [4] e il lievito precedentemente setacciato [5]. Lavorate pochi secondi e unite anche la panna fresca [6]. 
Lavorate, sempre con la foglia, sino ad ottenere un impasto omogeneo e compatto [7]. Poi dividete l’impasto in due parti uguali e trasferitele in due ciotole diverse. In una di queste aggiungete la farina di mandorle [9] 
e lavorate con le mani velocemente, sino a che non sarà ben assorbita. Nella seconda ciotolina aggiungete il cacao, precedentemente setacciato. Lavorare velocemente con le mani per amalgamare gli ingredienti ma senza scaldare troppo l’impasto [12].
Quando avrete ottenuto due impasti omogenei [13], coprite con pellicola [14] e lasciate riposare in frigorifero per almeno 30 min. Togliere gli impasti dal frigoriero. Iniziate da quello bianco. Prelevatelo e lavoratelo sul piano in modo da formare un filone [15], spesso 1 cm.
Quindi ricavate delle striscioline da 10 cm [16], tagliando la pasta con un coltello o con un tarocco. Disponete delicatamente su una leccarda rivestita con carta forno o su un vassoio [17]. Proseguite fino a terminare l'impasto bianco, quindi occupatevi dell'impasto al cacao. Come fatto prima realizzate un filone spesso 1 cm [18] 
ricavate delle striscioline lunghe 10 cm [19] e man mano trasferite su un vassoio [20]. In totale dovrete ottenere 22 striscioline bianche e 22 striscioline nere. Ora non vi resta che formare i biscotti. Prendete una delle striscioline bianche, posizionatela su una leccarda con carta forno e modellatela in modo da creare una C [21].
Adesso prendete una strisciolina al cacao e dandole la stessa forma, posizionatela da un lato sopra all'impasto bianco e dall'altro sotto. Poi schiacciate delicatamente con le mani per unirli [22]. Otterrete dei biscotti dal diametro di circa 8 cm. Proseguite in questo modo fino a terminare le striscioline e formare tutti i biscotti [23]. Passate ora alla cottura: cuocete i biscotti in forno statico preriscaldato a 170° per 25 min, nel ripiano centrale, forno statico. Poi sfornate e lasciate raffreddare [24] prima di trasferire i biscotti in un vassoio o in una scatola di latta. 