Per preparare le patate alla birra, sciacquate le patate sotto l’acqua corrente per eliminare eventuali residui di terra [1], asciugatele bene e, senza togliere la bucca, tagliatele prima in quarti [2] e poi a cubetti di circa 3 cm [3].
Prendete un quadrato di stagnola, appoggiateci sopra un quadrato di carta forno [4] e ponete al centro circa 200 g di cubetti di patate [5]. Condite le patate con sale [6], pepe
e qualche aghetto di rosmarino [7], poi aggiungete anche circa 10 g di burro [8]. Infine, alzate i lembi del cartoccio e versate all’interno circa 20 g di birra rossa [9].
Chiudete bene la carta stagnola [10] e ripetete lo stesso procedimento anche per gli altri 3 cartocci, che posizionerete in una teglia o su una leccarda da forno [11]. Cuocete in forno ventilato preriscaldato a 220° per circa 35 minuti, dopodiché sfornate e servite le vostre patate alla birra ben calde [12]!