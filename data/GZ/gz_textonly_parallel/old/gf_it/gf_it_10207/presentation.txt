Chi non conosce la tradizionale chicken pie? La famosa torta salata anglosassone, composta da un involucro di pasta brisè farcita con dadini di pollo in salsa, è una delizia per il palato ed oggi vogliamo riproporla in una variante con una farcitura al pesce, la fish pie, non la tipica pietanza irlandese ma una versione diversa che si prepara con una cremosa besciamella al fumetto che avvolge un ripieno di bocconcini di nasello insaporiti con pomodorini e olive nere, per dare un tocco mediterraneo. La fish pie è un piatto che si ispira nella forma alla pie inglese ma dal gusto tutto italiano, portatela in tavola come un piatto unico ricco e genuino sarà perfetta anche servita tiepida in un buffet.