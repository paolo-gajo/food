Per preparare la fish pie iniziate dalla pasta brisèe: mettete nel frullatore la farina, il burro a pezzi freddo di frigo [1], un pizzico di sale e frullare il tutto fino ad ottenere un composto dall'aspetto sabbioso e farinoso [2]. A questo punto, disponete il composto ottenuto su una spianatoia nella classica forma a fontana ed impastate il tutto velocemente aggiungendo poco alla volta l'acqua fredda [3] fino ad ottenere un impasto compatto, sodo ed abbastanza elastico.
Una volta pronta, dategli la forma di un panetto [4] e avvolgetelo con un foglio di pellicola da cucina e lasciatela riposare in frigo per almeno 40 minuti. Nel frattempo ponete il burro a pezzetti in un pentolino [5], fatelo sciogliere e aggiungete la farina [6],
stemperatela con una frusta [7] e poi versate il fumetto di pesce [8], fate cuocere fino a fare addensare a fuoco lento, salate [9]
infine aggiungete l’aneto il timo e il pepe [10]. Tenete da parte la besciamella e occupatevi della pulizia del nasello: operate un taglio sul ventre e procedete dritto fino sotto la testa [11], quindi raccogliete con le mani le interiora ed eliminatele. Lavate bene il ventre del pesce sotto l’acqua corrente per togliere ogni traccia di sangue rimasta. Tagliate le pinne con le forbici apposite, con il coltello sfiletta pesce incidete la testa ed eliminatela quindi incidete la parte dorsale del pesce lungo la colonna vertebrale [12], partendo dall’alto, e procedete muovendo la lama, orizzontalmente rispetto al piano di lavoro,
per separare i due filetti [13]. Per finire staccate la carne dalla pelle [14]. Eliminate eventuali lische con le pinzette da cucina, poi tritate grossolanamente il nasello [15].
lavate e tagliate a spicchi i pomodorini [16], lavate e affettate il cipollotto [17] trasferitelo in una padella con un filo di olio [18] e fate appassire a fuoco moderato
aggiungete l’aneto e il timo [19] e poi unite il nasello tritato [20], cuocete per 2 minuti poi aromatizzate il pesce con timo e aneto [21],
unite anche i pomodorini a spicchi [22], salate, pepate e proseguite la cottura per altri 6 minuti, poi spegnete il fuoco e incorporate la salsa [23] mescolate con la spatola per amalgamarla [24]
e poi unite anche le olive nere [25]. Riprendete il panetto di pasta brisè dividetelo in due parti uguali (tenete da parte metà della pasta avvolgendola con la pellicola), stendete l'altra metà con il mattarello in una sfoglia tonda spessa 2-3 mm larga circa 30 cm [26] , infarinate leggermente il piano di lavoro per evitare che la sfoglia si attacchi. Imburrate una teglia da forno con il bordo ondulato del diametro di 27 cm [27].
Arrotolate la sfoglia sul mattarello e poi srotolatela sulla teglia [28], fate aderire la pasta sul fondo e suo bordi con una leggera pressione delle mani , ritagliate la pasta in eccesso lungo tutto il perimetro della tortiera [29], bucherellate il fondo con i rebbi di una forchetta [30]
versate il ripieno di nasello nello stampo [31] e spennellate i bordi della pasta con l’uovo sbattuto [32], stendete la pasta avanzata in un’altra sfoglia uguale alla prima [33],
avvolgetela sul mattarello e stendetela sulla tortiera, premete sui bordi con il mattarello per fare aderire la sfoglia ed eliminare la pasta in eccesso [34]. Con la pasta avanzata ricavate delle formine con stampini da biscotti noi abbiamo scelto le conchiglie [35] e i pesciolini [36], 
poi spennellate sulla superficie della pie l’uovo sbattuto con il latte [37] e fate aderire le formine di pasta. Spennellate anche queste ultime con l’uovo sbattuto [38]. Cuocete la fish pie in forno preriscaldato statico a 180° per 45 minuti , poi a 170° per altri 20 minuti (se forno ventilato a 160° per 35 minuti e poi a 150° per 10 minuti). Sfornate la fish pie e lasciatela intiepidire prima di servirla [39].