Per preparare il rotolo di frittata gratinato cominciate preriscaldando il forno. Poi ungete i bordi di una pirofila da 34x27 cm e sistemate all’interno un foglio di carta forno ripiegando bene i lati [1]. Quindi sbattete le uova in una ciotola, aromatizzate con sale, pepe [2] e parmigiano [3].
Sbattete ancora un attimo e poi versate nello stampo [4]. Assicuratevi che sia distribuito uniformemente e poi cuocete in forno statico a 180° per 15 minuti [5]. Trascorso il tempo trasferite la frittata su un tagliere rivestito con pellicola trasparente e lasciate raffreddare [6].
Nel frattempo sfogliate e poi dividete in due il radicchio [7], eliminate il torsolo [8] e poi affettate in orizzontale ad 1,5 cm di spessore [9].
Sciacquate [10] e scolate il radicchio, poi asciugatelo con un canovaccio [11] e trasferite in una ciotola. Condite con sale, pepe [12]
olio [13], e infine mescolate [14]. Tostate i gherigli di noce in una padella. Saltateli spesso per 1 minuto affinché non brucino e dorino uniformemente [15];
a fine cottura sminuzzatele grossolanamente [16]. In ultimo grattugiate la scamorza attraverso una grattugia a maglie larghe [17]. Ora che avete tutto pronto potete farcire la frittata. Disponete il formaggio su tutta la superficie, avendo cura di lasciare un paio di centimetri su uno dei due lati più lunghi [18],
poi aggiungete il radicchio. Infine spolverizzate con le noci [19] e arrotolate. All’inizio aiutatevi con la pellicola [20], man mano che arrotolate stringete bene affinché la fritta non si allarghi [21].
Spostate il rotolo su una leccarda con carta forno, spolverizzate con il parmigiano grattugiato [22], grattate un po’ di pepe e lasciate cuocere sul ripiano medio del forno, in modalità grill, a 240° per circa 8 minuti [23]. Ecco pronto il vostro rotolo di frittata gratinato: servitelo caldo e buon appetito [24]!