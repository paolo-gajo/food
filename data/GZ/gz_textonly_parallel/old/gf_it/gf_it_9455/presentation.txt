Vi ricordate qual è stato il vostro primo esperimento in cucina? Siamo sicuri che anche per voi si è trattato della frittata! Non sembra così difficile all'inizio: un paio di uova sbattute, qualche ingrediente per insaporire e tutto giù in padella! Eppure alla prima accade sempre qualcosa. Una volta presa confidenza arriva il tempo degli esperimenti, ad esempio una versione al forno. Ma la vera prova del 9 avviene quando si prepara una frittata arrotolata e gratinata in forno! Ed ecco che arriviamo alla ricetta di oggi: rotolo di frittata gratinato. Una frittata farcita e arrotolata, ripassata al forno con una spolverizzata di formaggio grattugiato. Il nostro rotolo di frittata gratinato è un upgrade semplice e stuzzicante grazie anche al ripieno! Abbiamo scelto radicchio e formaggio, ma nulla vieta di utilizzare gli ingredienti che più vi piacciono... anzi vi diamo la possibilità di esercitarvi più e più volte fino a diventare dei veri professionisti nell'arrotolare la frittata. Rimbocchiamoci subito le maniche e mettiamoci ai fornelli, oggi per il pranzo vi attende un goloso rotolo di frittata gratinato!