Per realizzare le roselline di prosciutto crudo su fichi pulite i fichi li pulite con un panno morbido ed asciutto la parte esterna e poi incideteli a croce con un coltello, dalla parte del picciolo, senza tagliarli fino in fondo [1], ma incidendo solo quanto basta per aprirli in 4 spicchi [2]. Ponete i fichi aperti su una leccarda o su un vassoio e cospargete la polpa con lo zucchero di canna [3],
poi adagiate i fichi così aperti su una teglia e caramellate la superficie per pochi istanti con un cannello [4] (se non disponete del cannello potete metterli sotto il grill del forno per qualche minuto finché non si sarà sciolto lo zucchero). Intanto prendete le fette di prosciutto che non dovranno essere troppo sottili altrimenti non riuscirete a creare le roselline. Dividete in due parti uguali ogni fetta [5] e poi arrotolate ciascuna metà su se stessa [6]
creando in questo modo le roselline [7]. Ponete ogni rosellina al centro di ciascun fico (8-9) e servite subito questo antipasto delizioso!