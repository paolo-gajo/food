Per preparare il ciambellone con gocce di cioccolato iniziate dall'impasto. In una ciotola versate le uova e aggiungete lo zucchero [1]. Con uno sbattitore elettrico montate il composto [2] sino a che non diventerà chiaro e spumoso e avrà raddoppiato il suo colume. Aggiungete l’estratto di vaniglia [3]. 
Continuando a montare aggiungete: il latte [4], l’olio a filo [5] e lo yogurt poco per volta [6]. 
Setacciate all'interno della ciotola il lievito, l'amito [7] e la farina [8]. Incorporateli con un leccapentole, con movimenti dal basso verso l’alto per non smontare il composto [9]. 
Quando le polveri saranno ben assorbite [10], aggiungete 150 g di gocce di cioccolato [11] e incorporate con la spatola, mescolando sempre delicatamente dal basso verso l'alto [12],
fino ad ottenere un composto omogeneo [13]. Con un pennello ungete lo stampo da ciambella da 22 cm e infarinatelo con un cucchiaio di farina, facendo molto attenzione che anche il centro sia ben unto e infarinato. Versate il composto nello stampo e livellatelo col leccapentole se necessario. Cospargete la superficie con gli altri 30 g di gocce di cioccolato [14]. Cuocete in forno statico preriscaldato a 180° per 30 minuti. Fate sempre la prova dello stecchino prima di sfornare il dolce [15]. Quindi lasciatelo raffreddare, sformatelo e servitelo. 