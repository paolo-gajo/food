Per preparare la millefoglie di Pavesini iniziate dalla crema al pistacchio: versate i pistacchi sbucciati e spellati nel mixer [1]. Frullateli fino a ottenere una farina, anche leggermente grossolana andrò bene [2]. Tenere da parte. In un pentolino versate il latte e portare a sfiorare il bollore [3]. 
Nel frattempo, in un altro pentolino versare i tuorli, lo zucchero [4] e lavorate velocemente con una frusta [5]. Unite anche l’amido di mais e la farina [6].
Uniformate gli ingredienti con la frusta sino ad ottenere un composto omogeneo [7]. Versate in due volte il latte caldo nel composto di uova [8]. Mescolare il tutto con la frusta per qualche secondo e portate in cottura mescolando di continuo finché non avrete ottenuto la crema della giusta consistenza [9]. 
Togliere dal fuoco e aggiungete la polvere di pistacchi [10]. Mescolate velocemente [11] e trasferite in ciotola, coprendo con pellicola a contatto lasciando raffreddare per almeno 1 ora [12]. 
Quando si sarà raffreddata potrete trasferirla in una sac-à-poche con una bocchetta liscia da 1 cm di diametro [13]. Montate la panna con le fruste elettriche ben pulite e in ciotola fredda possibilmente [14] e trasferitela in una sac-à-poche con bocchetta liscia da 1 cm di diametro [15]. 
Per comporre la millefoglie disponete sul piatto da portata 3 Pavesini [16] e decorate con dei ciuffetti di crema pasticcera al pistacchio su ogni biscotto [17]. Disponete delicatamente altri 3 Pavesini [18].
Proseguite con la panna montata [19], poi altri 3 Pavesini e di nuovo la crema la pistacchio [20]. A questo punto la prima porzione di millefoglie di Pavesini è pronta, guarnite la superficie con della granella di pistacchi grossolana e gustate [21].