Non accontentatevi della solita insalata caprese, ma inventatene ogni giorno una diversa! Dopo la caprese fritta e quella in versione finger food, ecco un’altra idea sfiziosa per il vostro aperitivo: crostatine capresi! I pomodori e la mozzarella, immancabili in ogni ricetta che si rispetti, questa volta vengono adagiati su una fragrante base di pasta sfoglia per un risultato fresco e appetitoso dal profumo mediterraneo. Semplici e veloci da realizzare, le crostatine capresi saranno lo stuzzichino perfetto per le vostre cene d’estate!