Per preparare le fette al cioccolato e profumo di mandorla cominciate versando in una planetaria il burro e metà dello zucchero preso dalla quantità totale [1] e lasciate montare per qualche minuto, dopodiché separate gli albumi dai tuorli, e aggiungete proprio questi ultimi al burro e zucchero [2], lasciate ancora le fruste in funzione finché non avrete ottenuto una consistenza morbida e cremosa [3].
Nel frattempo spezzettate il cioccolato [4] e scioglietelo a bagnomaria, o al microonde se preferite, e non appena sarà fuso unitelo al composto precedente [5]. Da parte montate gli albumi a neve aggiungendo l’altra metà dello zucchero [6].
Nell’impasto di tuorli e burro aggiungete anche l’essenza di mandorla amara [7] e mescolate, dopodiché aggiungete anche gli albumi montati a neve [8] inglobandoli delicatamente dal basso verso l’alto [9].
Poi aggiungete la farina [10] inglobando anche questa molto delicatamente [11] e sempre dal basso verso l’alto. Imburrate [12] leggermente una teglia da 27x36,
sistematevi la carta forno e versate il composto [13], livellate accuratamente con una spatola [14] e poi cuocete in forno preriscaldato per circa 25 minuti a 180° [15]; controllate con uno stecchino e se necessario, prolungate la cottura di qualche minuto.
Lasciate raffreddare e poi sformate su un tagliare e tagliate in senso verticale e poi orizzontale [16] ottenendo così dei piccoli quadrotti da 5 cm di lato [17]. Sistemate su un piatto da portata e poi servite le fette al cioccolato e profumo di mandorla.