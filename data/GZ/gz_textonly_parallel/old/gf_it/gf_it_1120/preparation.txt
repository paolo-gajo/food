Per realizzare le seadas iniziate dall’impasto: in una ciotola versate la farina setacciata, poi unite l’uovo intero [1], versate a filo l’acqua tiepida [2] e iniziate a impastare con le mani (in alternativa potete usare una planetaria). Aggiungete poco alla volta anche lo strutto continuando [3] ad impastare per amalgamarlo.
Quando l’impasto risulterà abbastanza compatto, trasferitelo su una spianatoia leggermente infarinata [4] e continuate ad impastare fino ad ottenere un panetto liscio ed elastico [5]. Avvolgete il panetto con la pellicola per alimenti [6] e fate riposare l’impasto per 30 minuti.
Intanto occupatevi del ripieno al formaggio: grattugiate la scorza di un limone non trattato [7] e tenetela da parte. Grattugiate il pecorino con una grattugia dai fori larghi [8], tipo julienne e trasferitelo in un piccolo tegame aggiungete l’acqua [9] e scioglietelo a fuoco moderato mescolando di continuo, ci vorranno circa 8-10 minuti
Quando il formaggio sarà sciolto aromatizzate con la scorza di limone [10] e rovesciatelo su un tagliere, stendetelo con una spatola [11] e lasciatelo rassodare, poi con un coppapasta rotondo del diametro di circa 9 cm [12]
ricavate 12 dischi [13]. Riprendete il panetto di impasto [14] e stendete la pasta a mano oppure con l’aiuto della macchina, tirate la pasta [15]
fino ad ottenere una sfoglia spessa 3 mm [16]. Adagiate sulla sfoglia i dischi di formaggio ben distanziati tra di loro [17] e ricoprite con un’altra sfoglia di pasta [18].
Fate aderire la pasta intorno al ripieno premendo con le dita [19] per eliminare eventuali bolle d’aria, come si fa per i ravioli. Con un coppapasta dai bordi ondulati del diametro di 10,5 cm ritagliate le singole seadas [20] ed eliminate la pasta di scarto [21].
Ora potete procedere con la cottura: in un tegame riscaldate l’olio di semi e quando avrà raggiunto 170° immergete le seadas una alla volta [22], cuocete per un paio di minuti, poi scolatele con una schiumarola e adagiatele su un vassoio rivestito con carta assorbente [23] in modo da asciugare l’olio in eccesso. In alternativa potete cuocere le seadas in forno statico preriscaldato a 180° per 15 minuti, ma il risultato sarà meno fragrante rispetto alla tradizionale frittura. Trasferite le seadas su un piatto di portata, guarnitele con il miele quando sono ancora calde e servite subito [24]!