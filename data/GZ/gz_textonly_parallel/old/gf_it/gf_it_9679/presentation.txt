Vi piacciono le patate al forno ripiene? Ecco una variante semplice e golosa: patate ripiene prosciutto e formaggio! La scioglievole fontina, il goloso prosciutto cotto e un pizzico di prezzemolo arricchiranno gli scrigni morbidi di patate cotte al cartoccio. Avevamo già proposto le patate in questo modo sfizioso in altre ricette simili come le barchette, perchè si presatano benissimo a fare da guscio! Le patate ripiene prosciutto e formaggio faranno sicuramente la felicità dei vostri cari, specialmente se a tavolta ci sono i bambini! Potrete ingolosirli ancor di più rispetto alle solite patate al forno con la buccia o senza!