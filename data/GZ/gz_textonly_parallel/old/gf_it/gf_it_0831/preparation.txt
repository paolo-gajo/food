Per preparare i filetti di maiale iniziate avvolgendo bene la carne con la pancetta affumicata (1-2).Coprite ogni filetto con due foglie di salvia [3], facendole aderire sulle fette di pancetta.
Fermatele bene legandole con lo spago. Fate un primo giro incrociando le estremità dello spago [4] e un secondo giro nello stesso modo [5]. Fermate con un doppio nodo e tagliate lo spago in eccesso [6].
Pulite ora i cipollotti e tagliateli in quarti [7]. Fateli stufare in una padella antiaderente con il burro e l’ olio, salateli e teneteli sul fuoco fino a farli dorare (8-9).
A questo punto sfumate con il vino bianco [10]. Una volta evaporato il vino, spegnete il fuoco e teneteli al caldo. Mettete in una padella antiaderente il burro, un filo d’olio e i rametti di rosmarino [11]. Adagiate i filetti e fateli rosolare per bene da entrambi i lati [12].
Aggiungete il pepe verde in grani e sfumate il tutto con il vino bianco (13-14). Lasciate evaporare, togliete dal fuoco, salate e impiattate! [15]. Servite il filetto di maiale insieme ai cipollotti!