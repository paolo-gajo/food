Come trasformare una semplice torta al cioccolato in una dichiarazione d’amore? Con lo stampo giusto e una romantica dedica scritta con la glassa, la vostra dolce metà non avrà dubbi… e galeotta sarà la torta a cuore che vi ha fatto innamorare! Perfetta per festeggiare San Valentino in modo speciale, la torta a cuore è composta da tre soffici strati farciti con una ganache al cioccolato e nocciole caramellate. Un capolavoro di bontà da arricchire a vostro piacimento con glassa e decorazioni personalizzate per un risultato unico e di grande effetto. Perché se è vero che la ricetta dell’amore non esiste, è anche vero che nessuno potrà resistere alla nostra ricetta della torta a cuore!