Per realizzare il baccalà in pastella per prima cosa ponete in freezer per 15 minuti la farina e la ciotola, è importante che siano ben fredde. Preparate la salsa: tritate i cetriolini [1], poi versate in una ciotola la maionese [2] e il ketchup [3]. 
Unite quindi i cetriolini tritati [4], la senape [5] e 2 cucchiaini del liquido di conservazione dei cetriolini [6]. 
Completate con una punta di tabasco [7] e mescolate per amalgamare, tenete da parte la salsa. Tagliate il baccalà già dissalato e senza pelle a cubetti di circa 4 cm [9]. 
In una ciotola mettete la farina, il sale, il pepe [10] e la paprika [11]. Mentre mescolate con una frusta versate anche la birra ghiacciata a filo [12].
Dovrete ottenere un composto liscio e senza grumi [13]. Scaldate l’olio per friggere in una pentola dai bordi alti fino a quando raggiunge i 180 gradi. Intingete i pezzetti di baccalà nella pastella [14], quindi tuffateli nell'olio pochi alla volta [15], massimo 3. 
Friggete per 5-8 minuti o fino a quando sarà ben dorato [16], quindi scolate su un vassoio rivestito con carta assorbente [17] e salate a piacere. Servite subito il baccalà in pastella con la salsa [18].