Per preparare il rotolo dolce senza cottura preparate il caffè nella dose richiesta, con la moka. Fate intiepidire. Intanto realizzate la crema, versando in una ciotola la ricotta ben scolata [1], aggiungete poi il caffè raffreddato [2] e il rum [3]. 
Mescolate con una spatola [4], aggiungete lo zucchero a velo setacciandolo [5] e mescolate ancora [6]. 
Unite le gocce di cioccolato [7], mescolate un'ultima volta [8] e riponete in frigorifero fino a che anche la base non sarà pronta. Quindi occupatevi della base. Fondete il burro e lasciatelo raffreddare. Versate i biscotti secchi in un mixer [9] 
e frullateli fino ad ottenere delle briciole sottili [10]. Versatele poi in una ciotola [11], aggiungete il cacao amaro [12], 
lo zucchero [13] e il burro fuso oramai freddo [14]. Mescolate il tutto [15],
poi aggiungete una parte del latte [16] e continuate a mescolare. Versate il latte poco alla volta in modo da regolarvi meglio sulla consistenza, ne serviranno 90-100 g. Mescolate bene il composto, fino a che non risulterà compatto ed omogeneo [17]. Trasferite poi su uno strato di pellicola [18]. 
Coprite con altra pellicola e stendete la pasta utilizzando un mattarello [19]. Dovrete ottenere un rettangolo grande circa 25x30 cm. Eliminate la pellicola superiore [20] e riprendete la crema dal frigo. Spargetela sulla base, lasciando i bordi liberi [21].
Aiutandovi con la pellicola per sollevare il bordo [22], arrotolate stringendo bene la pasta, ma delicatamente. Otterrete il vostro rotolo [23], conservate in freezer per 2 ore prima di tagliarlo. Una volta tagliato a fette aspettate qualche minuto prima di servirlo [24]. 