Con il caldo la voglia di mettersi a cucinare, e accendere il forno, è sempre meno! Ma se sale un'improvvisa voglia di rotolo dolce, come si può fare? La pasta biscotto necessita di tempo energia per essere lavorata e una cottura in forno, anche se breve. Allora ecco l'idea: rotolo dolce senza cottura. Vi sorprenderà non solo per la sua bontà ma per la sua morbidezza, nonostante per la base si usino dei biscotti secchi! Per il ripieno abbiamo scelto una crema di ricotta aromatizzata al caffè e rum, con golose gocce di cioccolato! Dopo il successo della crostata senza cottura, il rotolo non poteva proprio mancare: facile da preparare, potrete farlo in anticipo e conservarlo in freezer per soddisfare le vostre voglie in qualsiasi momento!