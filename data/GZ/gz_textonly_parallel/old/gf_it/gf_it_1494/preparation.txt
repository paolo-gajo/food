Per realizzare la poke cake versate in una ciotola capiente lo zucchero e le uova intere [1], iniziate a montare il composto con le fruste elettriche e poi, quando sarà omogeneo, aggiungete il sale [3]
e il burro fuso raffreddato [4]. Continuate a montare fino a ottenere una massa gonfia e chiara, a questo punto incorporate lo yogurt [5] e il latte [6].
Mantenente azionate le fruste fino a inglobare tutti gli ingredienti, poi aggiungete il lievito e la farina setacciati attraverso un colino (7-8). Mescolare con le fruste per un paio di minuti, finché l’impasto non sarà ben amalgamato. Terminate aromatizzando con i semi del baccello di vaniglia [9].
Prendete una teglia e rivestitela con carta forno, adagiate sopra uno stampo senza fondo quadrato da 20x20 cm, avendo cura di imburrare il bordo interno. Versate qui l’impasto [10], livellate la superficie con una spatola [11] e cuocete in forno statico preriscaldato a 180° per 30 minuti nel ripiano medio. Nel frattempo occupatevi della farcitura: tritate il cioccolato [12];
versate in un pentolino la panna fresca liquida [13] e il baccello di vaniglia svuotato dei semi [14], portate al bollore e poi eliminate il baccello [15].
Versate il composto caldo nella ciotola con il cioccolato tritato [16] e mescolate fino a ottenere una salsa omogenea [17] che terrete da parte. Intanto la base avrà terminato la cottura, sfornatela [18],
estraete lo stampo [19], poi con il manico di un mestolo infilzate il dolce ormai raffreddato [20] in modo da creare 20 fori ben distanziati tra loro. Farcite i fori con la ganache di cioccolato aiutandovi con una sac-à-poche [21].
Con una spatola livellate la superficie così da eliminare l’eccesso di ganache [22]. Ora occupatevi della decorazione, versate la panna fresca liquida in una ciotola, insaporite con i semi del baccello di vaniglia [23] e montate la panna con le fruste elettriche (assicuratevi che le fruste siano ben pulite) [24] fino a quando non sarà ben spumosa.
Ricoprite il dolce con la panna montata [25], con delle spatolate morbide per creare un effetto ondulato [26]. Spolverizzate la superficie con del cioccolato tritato finemente [27].
A questo punto ritagliate il dolce prima in 5 strisce verticali [28] e poi in 3 orizzontali [29], così da ricavare 15 pezzi. Servite la vostra poke cake [30]!