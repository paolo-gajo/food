Per realizzare il rotolo al cioccolato e pistacchio per prima cosa preparate la base seguendo la nostra ricetta della pasta biscotto al cacao: dividete i tuorli (dovranno pesare circa 80 g) dagli albumi (dovranno pesare circa 120 g); nella ciotola con i tuorli aggiungete anche il miele, l'acqua, l’estratto di vaniglia e 30 g di zucchero presi dalla dose totale [1]. Con le fruste elettriche montate tutto [2] fino quando non risulterà chiaro e molto spumoso. Mettete da parte, pulite bene le fruste, poi in un’altra ciotola versate gli albumi e la dose restante di zucchero (50 g) [3].
Montate sempre con le fruste elettriche ben pulite [4] per ottenere un composto bianco e spumoso; montate gli albumi a neve non troppo ferma. Unite i due composti mescolando delicatamente con una spatola dal basso verso l’alto per evitare di smontare il composto [5]. In una ciotolina a parte setacciate la farina assieme al cacao in polvere [6],
unitele le polveri all’impasto [7] e amalgamate il composto sempre con molta cura per non smontarlo [8]. Versate l’impasto su una leccarda da forno delle dimensioni di 45x37 cm leggermente imburrata e rivestita con carta da forno [9]. Distribuite il composto sulla teglia in modo omogeneo, livellandolo con una spatola liscia e piatta fino a raggiungere lo spessore di 1 cm. Cuocete la pasta biscotto al cacao in forno statico preriscaldato a 220° per 6-7 minuti (non di più) nella parte centrale del forno; la superficie del dolce deve diventare appena dorata e non dovrete mai aprire il forno che tratterrà al suo interno l’umidità.
Estraete la pasta biscotto dal forno, fatela raffreddare completamente. Poi una volta fredda, toglietela dalla teglia, poggiate con tutta la carta forno su di un piano di lavoro; quindi pareggiate i bordi con un coltello [10]. Passate alla crema: tritate il cioccolato bianco finemente [11] e ponetelo in una ciotola capiente. In un pentolino scaldate la panna e portatela a bollore [12], poi spegnete il fuoco.
Versate la panna sul cioccolato bianco in due volte [13] e mescolate bene. Aggiungete la crema di pistacchio [14] ed emulsionate il tutto con il frullatore ad immersione [15]
Per ottenere una crema liscia e omogenea [16]. Coprite la crema con pellicola a contatto [17] e lasciatela rassodare in frigorifero per almeno 2 ore (o fino a quando non sarà ben rassodata). Passato il tempo necessario togliete la pellicola e mescolate la crema che dovrà avere una consistenza piuttosto densa [18].
Con le fruste elettriche montate leggermente la crema (lavoratela circa 30 secondi) [19] sino a renderla più ariosa e chiara [20] (non superare il tempo indicato altrimenti potrebbe impazzire). Farcite la pasta biscotto al cacao con la crema, distribuendola con la spatola in modo omogeneo [21].
Arrotolate la pasta biscotto dal lato più corto ben stretta ma facendo attenzione a non romperla (22-23); una volta arrotolata [23] avvolgetela con la carta forno [24] e ponete in frigorifero per circa 30 minuti.
Intanto occupatevi della ricopertura: tritate i pistacchi [25] e il cioccolato fondente [26], sciogliete il cioccolato nel microonde oppure a bagnomaria [27].
Trascorso il tempo di riposo, riprendete il rotolo dal frigorifero, adagiatelo su una gratella avendo cura di posizionare sotto della carta da forno, versate sulla superficie del roto il cioccolato fuso (fatto intiepidire) [28], poi guarnite con i pistacchi tritati [29]. Lasciate rassodare quindi servite il vostro goloso rotolo al cioccolato e pistacchio [30]!