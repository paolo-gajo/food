Per preparare le pennette con salmone e vodka la prima cosa da fare è lavare i pomodorini e poi di tagliarli [1], poi lavate e tagliate l’erba cipollina, e dopo aver mondato lo scalogno tritatelo al coltello [3]
e versatelo in una casseruola e lasciate insaporire nell’olio extravergine d’oliva per qualche istante [4]. Nel frattempo tagliate il salmone a striscioline [5] e saltate nel tegame insieme all’olio e allo scalogno [6].
Sfumate con la vodka [7] facendo moltissima attenzione alla possibile fiammata di ritorno (nel caso in cui dovesse alzarsi la fiamma, state tranquilli poiché si estinguerà non appena l’alcol sarà evaporato completamente), aggiungete i pomodorini tagliati [8] e aggiustate di sale [9]
anche di pepe, se vi piace, [10] e infine aggiungete anche la panna [11] e l’erba cipollina tagliata [12].
Mentre il condimento continua la sua cottura [13], passate alla pasta, quindi non appena l’acqua sarà in ebollizione calate le pennette [14] e lasciatele cuocere al dente [15].
Quindi scolatele, anche grossolanamente se il sugo si fosse ristretto troppo, [16], e versate le pennette nel sugo [17] lasciando cuocere per qualche istante in modo da lasciarle insaporire [18]. A questo punto le pennette con salmone e vodka sono pronte, non vi resta che servirle subito ancora caldissime.