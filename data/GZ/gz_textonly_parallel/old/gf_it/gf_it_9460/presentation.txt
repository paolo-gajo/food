I rigatoni gratinati con stelline di mortadella formano un primo piatto sostanzioso e molto saporito, perfetto per i bambini che ne gradiranno molto il sapore e la divertente presentazione con le stelline di gustosa mortadella. Per la realizzazione di questa pietanza non ci vogliono molti ingredienti: basterà preparare della besciamella, arricchirla con del formaggio grattugiato, un pizzico di pepe (in alternativa noce moscata) e mischiarla ai rigatoni lessati, unendo anche la mortadella tagliata a stelline. Il tutto andrà sistemato in una pirofila e infornato per pochi minuti fino alla comparsa della crosticina dorata in superficie.