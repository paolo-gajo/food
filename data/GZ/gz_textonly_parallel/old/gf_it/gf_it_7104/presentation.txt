Esistono tante ricette di frittelle dolci e salate: di castagne, di zucca, di patate, di mele. Oggi vi proponiamo una variante gustosa ed originale con i capperi freschi che con il loro gusto aromatico daranno carattere e sapore alla pastella. I capperi freschi sono diffusi nei litorali meridionali e si raccolgono in estate, i migliori sono quelli più piccoli perchè sono più saporiti ma potete preparare le frittelle tutto l’anno sostituendo i capperi freschi con i capperi sotto sale. Le frittelle di capperi sono saporiti finger food da gustare appena pronti per assaporare tutta la fragranza della pastella.