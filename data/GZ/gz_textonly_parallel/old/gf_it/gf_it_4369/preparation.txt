Per preparare le lasagne ai carciofi, iniziate con la loro pulizia. Puliteli, togliendo le foglie esterne e le punte e poi tagliateli a fette sottili [1]. Nel frattempo che procedete con la ricetta, teneteli ammollo in una ciotola d'acqua con un limone tagliato a metà, in modo che non anneriscano [2]. Preparate un trito di scalogno e fatelo soffriggere in una casseruola insieme a 4 cucchiai di olio [3].
Aggiungete i carciofi tagliati a fettine, ben scolati [4], lasciateli soffriggere a fuoco medio e, a metà cottura, aggiungete un bicchiere di vino bianco [5]; fate sfumare, aggiustate di sale e pepe, quindi terminate la cottura dei carciofi, coprendo la pentola per 5-10 minuti, fino a che non saranno ben teneri [6]. Se durante questo tempo, i carciofi risultassero troppo asciutti, unite mezzo bicchiere d'acqua.
Mentre i carciofi cuociono, preparate la besciamella: riscaldate il latte, speziandolo con pepe e noce moscata; sciogliete il burro in un casseruola a fuoco dolce e aggiungete la farina [7]. Mescolate velocemente con una frusta a spirale per evitare che si formino grumi. Quando la farina si sarà completamente amalgamata aggiungete il latte caldo, salate e, continuando a mescolare, fate addensare il tutto [8]. I carciofi intanto saranno pronti [9].
Tagliate a fette o a pezzi, come preferite, la caciotta [10] e il taleggio , a cui toglierete la crosta [11]. Ora passate alla composizione della lasagna: in una pirofila da forno grande 18x28 cm, versate un paio di cucchiai d'olio [12] e di besciamella e preparate il fondo della lasagna.
Adagiate il primo strato di lasagne [13] e ricopritelo con i carciofi [14], con il Grana Padano grattugiato e con le fette di formaggi [15].
Coprite con la besciamella e spolverizzate con altro Grana Padano [16]. Quindi proseguite con gli strati fino all'esaurimento degli ingredienti: lasagna, carciofi [17], formaggi e besciamella [18].
Infine componete l'ultimo strato delle lasagne ai carciofi: ricoprite con besciamella e un cucchiaio di carciofi [19]. Spolverizzato con il Grana Padano grattugiato [20] e infornate per 45 minuti a 180 gradi, o fino a che la superficie della pietanza non sarà diventata dorata [21]. Servite le vostre lasagne ai carciofi ben calde.