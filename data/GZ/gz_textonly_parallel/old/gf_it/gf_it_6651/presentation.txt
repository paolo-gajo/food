Cocco e cioccolato: un’accoppiata vincente che abbiamo declinato in varie, golose, ricette sotto forma di barrette, biscotti e una soffice ciambella bicolor. La ricetta di oggi è a tinta unita ma altrettanto soffice e accattivante, i muffin cocco e cioccolato! Ideali per una ricca colazione o una merenda dal gusto esotico, questi morbidi tortini sono dedicati agli amanti del fondente: la componente amara del cioccolato e del cacao viene bilanciata dalla dolcezza del latte di cocco senza per questo perdere di intensità, anzi… sentirete che profumo! Neanche i più piccoli sapranno resistere alla tentazione dei muffin cocco e cioccolato appena sfornati!