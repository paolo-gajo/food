Per preparare il risotto ai frutti di mare cominciate dalla pulizia di tutti i molluschi e crostacei. Ricordate di scartare cozze e vongole se già dischiuse o rotte. Quindi partite dalle cozze: eliminate i cirripedi con uno spelucchino [1] e poi strappate il bisso [2]. Infine grattate le impurità con una paglietta e sciacquate bene [3].
Dopo aver lasciato le vongole in ammollo in acqua [4] con il sale [5] per un paio d'ore, il tempo necessario affinché spurghino la sabbia, scolatele e sciacquatele. Ricordate poi di battere ogni vongola sul tagliere o sulla vaschetta del lavandino così da accertarvi che siano tutte intere e non piene di sabbia [6].
Svuotate l’interno dei calamari e staccate la pelle [7]. Poi tagliate a listarelle spesse circa 1 cm [8] e da questi ricavate dei pezzetti grossi 2 cm [9].
Infine pulite le code di gambero staccando le zampette [10], eliminando la corazza [11] e il filo nero posto sul dorso, basterà incidere la superficie e staccarlo con la lama o uno stuzzicadenti [12].
Adesso che avete tutto pronto spostatevi ai fornelli. Iniziate dalla cottura delle cozze, mettete sul fornello una pentola capiente e accendete alla massima potenza e versate le cozze. Chiudete con il coperchio [13] e fatele aprire agitando di tanto in tanto la pentola. Ci metteranno 2-3 minuti per dischiudersi [14]. Filtrate il liquido versandolo nel colino posto in un recipiente [15]. 
Aspettate qualche istante prima di cominciare a sgusciarle, così non vi scotterete. Mettete da parte 2-3 cozze intere per ogni piatto, vi serviranno per la decorazione finale [16]. Passate alla cottura delle vongole. Rimettete sul fornello la pentola, accendete il fornello e versatele all’interno. Chiudete con il coperchio [17] e lasciatele dischiudere agitando la pentola di tanto in tanto. Le bivalve si schiuderanno in 1-2 minuti, non appena saranno aperte filtrate il liquido versandolo nello stesso recipiente utilizzato per raccogliere quello delle cozze [18].
Lasciate intiepidire qualche istante prima di sgusciare anche queste, tenendo ancora 2-3 pezzi interi per piatto [19]. Mettete in caldo il brodo vegetale e passate a pulire sedano, carota e cipollotto. Sminuzzateli finemente al coltello; pulite gli spicchi d'aglio lasciandoli interi [20]. Infine pulite anche il peperoncino e poi tritatelo, e sminuzzate il prezzemolo. Mettete tutto da parte e spostatevi di nuovo ai fornelli. Mettete una casseruola sul fuoco, fate un giro d'olio all'interno e versate il trito, l'aglio e il peperoncino sminuzzato [21].
Fate insaporire il tutto per una decina di minuti a fiamma bassa mescolando di tanto in tanto. Una volta appassiti gli odori eliminate l’aglio [22], alzate alla massima temperatura e tuffate i calamari [23]. Fateli saltare per 1 minuto prima di aggiungere anche le code [24].
Scottate per un altro minuto e, non appena il liquido si asciuga, sfumate con 40 g di vino bianco [25]. Quando l’alcol sarà completamente evaporato spegnete e trasferite calamari e gamberi in una ciotola, coprite con il coperchio e lasciate in caldo [26]. Nello stesso tegame versate il riso e lasciatelo tostare per circa 1 minuto alla massima potenza mescolando di continuo evitando così che i chicchi brucino [27]
Quando saranno tostati sfumate con la restante parte di vino bianco (ovvero 50 g) [28] e aspettate che l’alcol evapori prima di cuocere il riso con il brodo [29]. Potrete bagnarlo un po’ alla volta con delle mestolate fino ad ultimare la cottura. Aggiungete il liquido di cozze e vongole e mescolate di tanto in tanto, ma non troppo [30]
Quando mancano 1-2 minuti dalla fine della cottura unite gamberi e calamari [31], cozze e vongole [32] e fate insaporire il tutto. Spegnete e mantecate aggiungendo il burro freddissimo e tagliato a cubetti [33],
il prezzemolo tritato e il pepe nero macinato al momento [34]. Mescolate e fate riposare qualche minuto prima di impiattare [35]. Ecco pronto il vostro risotto ai frutti di mare guarnite i piatti con le cozze e le vongole tenute da parte [36].