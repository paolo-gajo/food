Chi di voi non ha mai desiderato portare in tavola quel bel piatto contenente la portata principale, per poi sentirsi accogliere dagli ospiti con un gioioso “wow, che meraviglia!”? Bene, abbiamo qui per voi la ricetta ideale per stuzzicare l'appetito dei vostri ospiti con un secondo di carne appetitoso e scenografico. Si tratta dell’arista di maiale al latte, una pietanza molto semplice e dal sapore delicato. L’irresistibile salsa, che avvolge le fettine di arista di maiale, si ottiene semplicemente frullando le verdure insieme al fondo di cottura, una piccola astuzia per ottenere la cremosità perfetta. Affilate i coltelli perché oggi in tavola porterete una buonissima arista di maiale al latte, che conquisterà i vostri ospiti alla prima fetta: non sorprendetevi quindi se vi chiederanno il bis!