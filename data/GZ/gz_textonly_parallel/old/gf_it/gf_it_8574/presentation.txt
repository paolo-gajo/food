Golosi internauti fatevi avanti, questa è la ricetta che aspettavate: plumcake alla Nutella, un irresistibile dolce morbido preparato con la crema alla nocciola più famosa al mondo. La preparazione è molto semplice: come per la torta morbida, basta aggiungere la Nutella all’impasto base del plumcake! Se non dovesse bastarvi, per rendere ancora più invitante questo dolce potete congelare dei cubetti di Nutella nei contenitori per il ghiaccio, infarinarli e inserirli al centro del plumcake ottenendo così un delizioso cuore fondente. Il plumcake alla Nutella è il top delle merende e delle colazioni più golose, scegliete voi quando gustarlo, quello che è certo è che non ne avanzerà molto!