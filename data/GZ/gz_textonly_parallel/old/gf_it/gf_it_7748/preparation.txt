Per preparare i tortelli di Carnevale, versate il latte in un tegame [1] unite il burro tagliato a cubetti [2] e lo zucchero [3],
aggiungete la vanillina, il sale (4-5) e in ultimo la scorza di limone grattugiata [6].
Portate ad ebollizione il composto mescolando con un cucchiaio di legno [7], quando avrà raggiunto il bollore, togliete il tegame dal fuoco e versateci la farina setacciata insieme al lievito [8] e mescolate energicamente fino ad amalgamare gli ingredienti e ottenere una palla compatta [9].
Quindi rimettete il tegame sul fuoco basso e mescolate per un paio di minuti fino a quando vedrete apparire sul fondo una patina biancastra [10]. Trasferite il composto in una ciotola e lasciate intiepidire [11]. Quando si sarà intiepidito aggiungete al composto un uovo alla volta [12],
mescolando per bene fino a che l'uovo non si sarà completamete assorbito [13], quindi procedete nello stesso modo con le altre uova [14], avendo l'accortezza di non aggiungete l’uovo successivo finché il precedente non sarà stato completamente assorbito, al termine dovrete ottenere un composto fluido ma non liquido [15].
In un tegame dai bordi alti, versate dell’olio di semi e portatelo ad una temperatura calda ma non bollente (170°-180°). I tortelli dovranno friggere lentamente per non scurirsi di colpo mantenendo l’interno crudo, quindi, prima di friggerne uno, fate una prova con pochissimo impasto; quest’ultimo dovrà dorarsi lentamente. Quando l’olio sarà pronto, prelevate con un cucchiaio un quantitativo di impasto del volume di una noce [16]; con un altro cucchiaio fate scivolare l’impasto nell’olio e, dopo aver contato fino a 5, girate il tortello per farlo dorare e gonfiare in egual misura su tutta la superficie. Per mezzo di una schiumarola, prelevate il tortello ormai dorato [17], ponetelo a sgocciolare dell’olio in eccesso su della carta assorbente da cucina [12] e poi fatelo rotolare nello zucchero semolato [18]. I vostri tortelli di Carnevale sono pronti, mangiateli caldi e buon Carnevale a tutti!