La torta rovesciata di carote e cipolle è una gustosissima e coloratissima torta salata dal sapore delicato, molto semplice da realizzare. La torta rovesciata di carote e cipolle è una delizia per gli amanti delle cipolle caramellate e una soluzione originale per una presentazione impeccabile del piatto. L'ispirazione ci è venuta dalla sua versione dolce all'arancia altrettanto bellissima da vedere (e buona da gustare!).La torta rovesciata di carote e cipolle, grazie all'incontro dei sapori dei due ingredienti principali, che ben si sposano tra loro, è una torta salata che nessuno potrà fare a meno di  assaggiare. La torta rovesciata di carote e cipolle è una delle 5 ricette scelte tra tutte quelle che hanno partecipato al contest del Forum di GialloZafferano  "Venezia nel piatto", che invitava i nostri utenti a realizzare delle ricette che contenessero ingredienti tipici veneti, in questo caso le cipolle bianche e le carote di Chioggia. La torta rovesciata di carote e cipolle è stata poi cucinata a Vinitaly. Si tratta di una ricetta di Marisa Serafini.