Per preparare il rotolo di crespelle con zucchine, iniziate lavando, spuntando e grattugiando le zucchine con una grattugia a fori grossi [1]; poi strizzatele bene aiutandovi con un colino [2] e raccoglietele in una ciotola. Unite quindi il formaggio Philadelphia [3] e la besciamella che avrete preparato con le dosi sopra indicate e seguendo il procedimento che trovate cliccando qui.
Aggiungete anche l’emmentaler e metà del Grana Padano [4] e infine l'uovo [5]; quindi mescolate e aggiustate di sale e pepe. Preparate 6 crespelle utilizzando gli ingredienti indicati sopra e seguendo il procedimento che trovate cliccando qui [6].
Su un foglio di carta forno imburrato disponete le crespelle sovrapponendole un po' in modo da formare un rettangolo [7], spalmate il composto di zucchine e Philadelphia al centro del rettangolo [8] e arrotolate le crespelle aiutandovi con la carta da forno [9]
Richiudete il rotolo a mo’ di caramella, attorciliando le estremità della carta [10] e cuocetelo in forno a 180°per circa 30 minuti. Poi aprite la carta, cospargete il rotolo con il Grana Padano rimasto [11] e qualche fiocchetto di burro e fatelo gratinare per altri 5 minuti sotto il grill. Nel frattempo preparate la crema al basilico in questo modo: mettete in un pentolino a bagnomaria 2 cucchiai di philadelphia con qualche fogliolina di basilico [12], due cucchiai di latte, Grana Padano e un pizzico di pepe macinato al momento, togliete dal fuoco appena la salsa sarà calda. Servite il rotolo di crespelle con zucchine a fette, irrorandole con della crema al basilico!