Quando si deve celebrare una ricorrenza particolare o una festa coi fiocchi, non si può che optare per un dessert che sia all'altezza della situazione, insomma una vera e propria sorpresa che sia in grado di stupire. In questa ricetta vi presentiamo la torta al cacao con crema di zabaione, un dolce molto scenografico e delizioso che non potrà assolutamente mancare nel menù delle vostre occasioni speciali! Strati di morbido pan di spagna scuro al cacao ospitano una crema di zabaione dal caratteristico sentore al marsala. Oltre alla bontà, questo dolce vi conquisterà anche per la sua irresistibile bellezza: sfoglie al cioccolato fondente abbracciano armoniosamente questa torta, mentre ciuffetti di crema e tartufini al latte ne coronano la superficie: sarà uno spettacolo per la vista e per il palato!