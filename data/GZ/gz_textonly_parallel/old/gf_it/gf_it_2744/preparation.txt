Per realizzare la torta di patate dolci iniziate dalla preparazione della pasta frolla: mettete nel mixer la farina, un pizzico di sale ed il burro appena tolto dal frigo a tocchetti [1]. Frullate il tutto fino ad ottenere un composto dall'aspetto sabbioso , aggiungete lo zucchero, la scorza di limone per aromatizzare l'impasto. Quindi versate i tuorli [2] e amalgamate velocemente il tutto [3] fino ad ottenere un impasto compatto ed abbastanza elastico.
. Formate con l'impasto ottenuto una palla, avvolgetela con della pellicola trasparente [4] e mettete il tutto a riposare il frigo per almeno mezz'ora. Occupatevi della farcitura: sbucciate le patate [5], tagliatele a cubetti [6]
cuocete in una pentola colma di acqua [7] per 15-20 minuti circa, fino a quando non saranno morbide, fate la prova punzecchiandole con la forchetta. Scolatele [8] e riducetele in una purea con lo schiacciapatate [9], raccogliete la purea in una ciotola,
aromatizzate con la noce moscata grattugiata [10], la scorza di arancia grattugiata [11], la polvere di chiodi di garofano [12]
e la cannella [13].Unite anche il cacao [14],lo zucchero di canna e le uova intere [15]
e la panna fresca [16], mescolate con una spatola per amalgamare gli ingredienti [17], spremete il succo dell’arancia [18],
filtratelo traverso un colino per trattenere i semi [19] e poi incorporate anche il succo all’impasto [20]. Imburrate e infarinate una teglia del diametro di 26 cm [21]
Tirate fuori dal frigorifero la pasta frolla, stendetela con il mattarello su una spianatoia leggermente infarinata [22], dovrete ottenere una sfoglia tonda spessa 1 cm che sia più larga della teglia in modo che copra i bordi dello stampo. A questo punto arrotolate la frolla sul mattarello e srotolatela sullo stampo [23], in questo modo eviterete che si spezzi la pasta. Fate aderire la frolla alla base e ai bordi aiutandovi con un pezzetto di impasto avvolto nella pellicola [24].
Versate il ripieno nella base [25], e livellate la superficie con una spatola [26]. Cuocete la torta in forno statico preriscaldato a 170° per 1 ora (o in forno ventilato a 150° per 50 minuti). La vostra torta di patate dolci è pronta per essere gustata [27]!