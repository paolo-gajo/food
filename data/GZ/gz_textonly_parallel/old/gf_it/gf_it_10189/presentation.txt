La crostata alle arance e mango è un dolce delizioso. Anche se scenograficamente molto bello non avrete bisogno di un'occasione speciale per prepararlo! Ogni momento può essere quello giusto: una domenica in famiglia, una cena tra amici o una merenda golosa! Questa crostata viene cotta con il metodo "alla cieca". Solo in questo modo, infatti, otterrete un guscio davvero fragrante pronto ad accogliere uno strato generoso di confettura all'arancia. Questo gusto a nostro avviso è quello che si sposa di più con la dolcezza del mango, ma ovviamente potrete scegliere quella che più amate! La rosa di frutta fresca sarà un tocco raffinato che renderà questa crostata davvero speciale e donerà un'esplosione di gusto! 