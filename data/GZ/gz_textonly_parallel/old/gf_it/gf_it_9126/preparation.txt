Per preparare le tartellette vegane come prima cosa realizzate il burro vegano. Quindi occupatevi dell'impasto: ponete lo zucchero di canna in una ciotolina insieme all'acqua [1], girate con un cucchiaino per farlo sciogliere [2]. Aggiungete poi nella ciotola di una planetaria, dotata di foglia, la farina [3]
il lievito [4] e il burro vegano tagliato a cubetti [5]. Mischiate per qualche secondo gli ingredienti [6], 
quindi aggiungete anche lo zucchero sciolto nell'acqua [7]. Unite poi i semi della bacca di vaniglia [8] e il sale [9]. 
Lavorate nuovamente il tutto fino a che non ottorrete un composto omogeneo [10]. Trasferite poi l'impasto su un piano di lavoro leggermente infarinato [11] e formate un panetto; avvolgetelo nella pellicola [12] e lasciatelo riposare in frigorifero per almeno 1 ora. 
Nel frattempo occupatevi di preparare la crema. Per prima cosa tritate il cioccolato fondente e tenetelo da parte, trasferendolo in una ciotolina [13]. Poi in un pentolino versate lo zucchero [14] e il latte di soia [15]. 
Prelevate poi la scorza di mezza arancia utilizzando un pelapatate e senza prelevare la parte bianca [16]. Unitela nel pentolino insieme ai semi che avrete prelevato dalla bacca di vaniglia e la bacca svuotata [17]. Versate poi anche la maizena [18]
e mescolate con una frusta [19] fino a far addensare la crema [20]. Non appena inizierà a bollire spostatela dal fuoco, filtratela aiutandovi con una spatola [21]. 
A questo punto, quando sarà ancora molto calda, trasferitene metà (circa 165 g) nella ciotolina con il cioccolato [22] e mescolate con una spatola fino a far sciogliere completamente il cioccolato [23]. Se durante la fase di setacciamento la crema si sarà raffreddata scaldatela in mocroonde per qualche secondo. Ricoprite entrambe le creme con la pellicola per alimenti [24] e lasciate raffreddare in frigorifero. 
Nel frattempo riprendete la frolla e stendetela su un piano infarinato [25] fino ad ottenere uno spessore di 3 mm. Munitevi di 8 stampi da crostatine dal diametro di 10 cm e posizionatene una in un angolo della sfoglia di pasta frolla. Poi con un coltello delineate una circonferenza che sia poco più grande del vostro stampo [26]. Se preferite potete utilizzare un coppaposta. Trasferite poi il disco di frolla all'interno del primo stampino e con le dita fatelo aderire bene ai bordi [27]. 
Eliminate poi l'eccesso di pasta dai bordi con un coltellino [28] e bucherellate la base con i rebbi di una forchetta [29]. Ripetete questa operazione anche per le altre tartellette [30] e cuocetele in forno ventilato a 170° per 15-20 minuti fino a che non saranno ben dorate. 
Poi sfornatele [31] e lasciatele raffreddare per una decina di minuti prima di sformarle [32]. Trasferite le due creme in due sac-à-poche e farcite le prime 4 tartellette con la crema semplice [33]. 
Livellate la superficie con un cucchiaino [34]. Ponete poi delle more in una ciotolina e spolverizzatele con lo zucchero a velo [35], quindi posizionatele sulle vostre crostatine e decorate con le scaglie di mandorle [36]. 
Farcite le altre 4 tartellette con la crema al cioccolato [37], livellate la superficie [38] e decorate con lamponi e granella di noci. Le tartellette vegane sono pronte da servire [39]! 