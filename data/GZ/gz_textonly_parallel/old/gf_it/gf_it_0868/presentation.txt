Il risotto è uno di quei piatti perfetti per ogni occasione. Il più classico sicuramente è quello allo zafferano, che in Lombardia viene servito insieme agli ossibuchi, ma i modi per preparare un buon risotto sono veramente tanti! Oggi vi proponiamo il risotto alle carote, una ricetta delicata ma allo stesso tempo molto molto saporita! La dolcezza delle carote infatti viene esaltata dal gusto del formaggio utilizzato per la mantecatura... per donare una nota decisa infatti abbiamo scelto di utilizzare una varietà tipica del Nord Italia: il taleggio. Grazie a questo formaggio il risotto risulterà molto cremoso e avrà un gusto speciale! Un abbinamento perfetto per un piatto unico, adatto a tutte le occasioni! 