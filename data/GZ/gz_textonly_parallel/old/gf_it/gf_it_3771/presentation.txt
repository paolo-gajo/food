Questa ricetta, tipica del nord Italia, in special modo del Veneto, è un antipasto delicato, gustoso e allo stesso tempo particolare, poiché il sedano di Verona (meglio conosciuto come sedano rapa) è un prodotto di nicchia, non presente su tutti i mercati italiani, in quanto conosciuto e coltivato soprattutto al Nord. Questa preparazione assolutamente da provare, generalmente ha successo un po’ con tutti per la sua semplicità e delicatezza, adatta anche nelle occasioni particolari come le feste Natalizie.