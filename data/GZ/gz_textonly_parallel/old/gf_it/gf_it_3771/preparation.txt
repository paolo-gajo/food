Sbucciate e tagliate alla "julienne" sia la mela (dopo averle levato il torsolo) che il sedano rapa; siccome entrambi tendono a scurirsi dopo essere stati sbucciati e tagliati, versateli subito in una ciotola dove avrete già messo la maionese mischiata con l’aceto (o il succo di un limone), ed amalgamate bene il tutto. Aggiustate di sale e ponete il composto in un piatto da portata, che se volete, potrete decorare tutto intorno con dei ciuffetti di maionese e dei gherigli di noci o con una spolverata di erba cipollina tritata finemente.