Siamo sicuri che pronunciando carpaccio, immediatamente, farà ricorrere alla vostra mente il più famoso e più amato: il carpaccio alla Cipriani della bella Venezia. Magari l'avete assaggiato proprio questa estate insieme ad altre sfiziose varianti come quella di polpo o di melanzane. Ma quella che vi suggeriamo oggi è ancora più particolare! Si tratta del carpaccio di fichi e gorgonzola che mette in contrapposizione proprio lui, il più antico e compiaciuto degli abbinamenti, il formaggio e la frutta. Loro che pare abbiano così poco da raccontarsi e che invece sono tanto complementari. Un gioco di profumi, sapore e consistenza nel nostro carpaccio di fichi e gorgonzola che sorprenderà il vostro palato a colpi di bontà. Si presta benissimo a una cena fredda magari in compagnia di altrettante varianti sfiziose, come quella all'ananas e speck o salmone e guacamole. Insomma, la carpaccio mania abbia inizio per tutti!