Per preparare il carpaccio di fichi e gorgonzola iniziamo dai crackers: in una ciotola mescolate la farina con il sale fino [1] e un po’ di foglioline di timo [2]. Unite il burro e amalgamatelo al composto sbriciolandolo con le mani [3],
poi versate vino [4] e olio [5] e continua a lavorare il composto finché sarà compatto [6].
Tiratelo su una spianatoia leggermente infarinata usando il matterello e ottenete una sfoglia da 28x24cm e alta 4-5 mm [7], bucherellate con una forchetta o l'apposito strumento [8] e ottenete circa 32 crackers da 4 cm da disporre su una leccarca con carta forno [9].
In una ciotola, mescolate qualche aghetto di rosmarino, il sale grosso [10] e semi di papavero, girasole e lino [11]. Mescolate [12]
e poi bagnate la superficie dei crackers con un po' d'acqua [13] prima di aggiungere il mix appena ottenuto [14]. Sono pronti per la cottura [15],
che avviene in forno statico, già caldo a 170°, per circa 25 minuti [16]. Mentre i crackers si raffreddano occupatevi del resto. Tostate brevemente le noci in una padella; e mettete da parte [17]. Nel boccale del frullatore a immersione versate il gorgonzola tagliato a pezzi grossolani, insieme alla panna [18],
sale, pepe e noce moscata [19]. Azionate le lame e versate l'olio a filo [20] otterrete così una salsa liscia e omogenea [21].
Lavate i fichi sotto un getto delicato di acqua fresca, asciugateli e poi affettateli per la lunghezza [22]. Disponete sui piatti da portata e nappate con la salsa allo zola [23]. Infine accompagnate il carpaccio di fichi e gorgonzola con i crackers e delle noci [24].