Per preparare i cornbread burger con porcino iniziate dall'impasto di base. Versate le 2 farine in una ciotola, unite il lievito e lo zucchero e mescolate versando l'acqua un po' alla volta mentre impastate con un cucchiaio di legno. Aggiungete l'olio e per ultimo un pizzico di sale. Appena avrà raggiunto una consistenza più soda trasferite sul piano l'impasto e lavoratelo per qualche minuto ripiegandolo più volte su se stesso. Mettetelo in una ciotola oliata e lasciatelo lievitare per 12 ore coperto con pellicola. Una volta che l’impasto sarà raddoppiato ricavate 4 pezzetti, dategli una forma sferica e metteteli su una teglia rivestita con carta da forno. Ricopriteli con un della pellicola facendo attenzione che non stringa, altrimenti impedirà lo sviluppo dei panini: lasciate lievitare ancora per circa 1 ora e mezza. A questo punto incidete i panini formando una croce in superficie e cuoceteli a 180° per 25–30 minuti nella parte bassa del forno, sulla base dello stesso posizionate una teglia colma d’acqua: servirà a dare la giusta umidità in cottura. Nel frattempo pulite i cappelli di porcino con un panno umido, cercando di grattare via i residui di terreno. Emulsionate l'olio con l’aglio spremuto, aggiustate di sale e pepe e massaggiate i funghi con il condimento. In una padella ben calda scottateli a fiamma alta per circa 6-7 minuti per lato. Intanto sfogliate il radicchio, lavatelo, asciugatelo e tagliatelo a julienne. Condite con un po' d'olio, il sale e l'aceto. Ora avete tutto: tagliate i panini a metà, sistema sulle basi le fette di toma e inforna a 200° per circa 5 minuti. Aggiungete le calotte dei panini e mettete in forno per altri 2 minuti. Completate la facitura con i cappelli di porcino e il radicchio: servite subito i vostri cornbread burger con porcino.