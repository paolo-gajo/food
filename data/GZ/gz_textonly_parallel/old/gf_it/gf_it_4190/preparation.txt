Per realizzare la pasta fredda al pesto senza aglio, per prima cosa ponete sul fuoco una pentola colma di acqua salata da portare al bollore che servirà per cuocere la pasta. Intanto preparate il pesto: lavate e asciugate bene le foglie di basilico, quindi trasferitele in un mixer e aggiungete i pinoli [1], il Parmigiano e il Pecorino grattugiati. Salate [2] e versate anche l’olio di oliva [3].
Azionate le lame e frullate il composto fino a quando non otterrete una salsa fluida e omogenea [4]; tenete da parte il condimento. Cuocete la pasta per il tempo indicato sulla confezione [5] e nel frattempo preparate gli altri ingredienti. Tagliate la mozzarella a cubetti [6].
Ponetela in un colino e lasciatela scolare in modo che perda il suo siero [7]. Lavate i pomodorini e tagliateli a spicchi [8]. Infine riducete le olive a rondelle [9].
Scolate la pasta in una ciotola, condite con olio di oliva, mescolate e lasciate raffreddare. Una volta che la pasta sarà fredda, versate il pesto [11] e mescolate per amalgamarlo. Aggiungete i pomodorini [12].
Completate il condimento con le olive e la mozzarella [13], poi aggiustate di sale e pepe [14] e servite la vostra pasta fredda al pesto senza aglio [15].