Per preparare la pasta radicchio e zola iniziate a mettere sul fuoco una pentola colma d'acqua, salata in base al vostro gusto, che servirà a cuocere la pasta. Dedicatevi alla pulizia del radicchio: eliminate la parte finale più dura [1] e sfogliatelo, poi lavate le foglie sotto l'acqua corrente e tagliatele a listarelle sottili [2]. A questo punto passate ad occuparvi dello zola, eliminate inanzitutto la crosta esterna [3]
e tagliatelo a cubetti [4]. Versate la panna fresca in un pentolino [5] e scaldatela a fiamma bassa. A questo punto unite lo zola [6] e lasciatelo fondere dolcemente, mescolandolo di tanto in tanto.
In un altro tegame versate l'olio insieme allo spicchio d'aglio [7] e lasciatelo imbiondire; dopodichè versate il radicchio [8] aggiungete un mestolo di acqua [9], salate, pepate e lasciate cuocere per un paio di minuti, mescolando di tanto in tanto. Sarà sufficiente che il radicchio appassisca.
A questo punto l'acqua sarà arrivata a bollore, è arrivato il momento di buttare la pasta [10]. Non appena il radicchio sarà appassito eliminate lo spicchio d'aglio [11] e versate al suo interno la crema di zola [12].
Mescolate il tutto con una spatola per amalgamare gli ingredienti [13] e utilizzando un coltello tritate le noci grossolanamente [14]. Quando mancheranno 2-3 minuti dal termine della cottura della pasta scolatela e versatela direttamente all'interno del condimento appena preparato [15].
Aggiungete i gherigli di noci [16], un pizzico di pepe nero, mescolate il tutto [17] e servite la vostra pasta radicchio e zola ancora calda [18]!