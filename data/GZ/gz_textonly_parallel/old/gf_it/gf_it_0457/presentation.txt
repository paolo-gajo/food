Volete fare una sorpresa al vostro partner oppure preparare un dolce originale ai vostri bambini? La torta in tazza (mug cake) è la ricetta ideale: una piccola torta al cioccolato fondente, golosa quanto una mud cake, con un cuore di cioccolato bianco servita in tazza! "Mug" infatti è la parola inglese che identifica un tipo di tazza piuttosto capiente utilizzata per la cioccolata, il caffè o il té.Voi potrete utilizzare una normale tazza di porcellana o ceramica da cappuccino che possa andare in forno microonde, per deliziarvi con questo golosissimo dolce. La mug cake si prepara velocemente e si cuoce in un minuto ed è ideale da servire da sola decorata con panna montata o Nutella, oppure accompagnata con crema inglese o frutta fresca!