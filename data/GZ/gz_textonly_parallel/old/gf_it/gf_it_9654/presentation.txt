Abbiamo unito due delle preparazioni più gustose della cucina casalinga per creare un piatto appetitoso e stuzzicante che richiama i sapori della tradizione: gli involtini di zucchine al ragù. Se siete tra i gli estimatori di quei piatti tipici della domenica, ricchi e corposi come la lasagna o la parmigiana di melanzane, con il loro immancabile sugo avvolgente che richiama la scarpetta di pane e il loro appetitoso effetto filante, questi nostri involtini saranno per voi una nuova e succulenta tentazione da condividere con tutta la famiglia.