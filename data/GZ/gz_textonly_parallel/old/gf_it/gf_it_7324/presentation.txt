I panzerotti sono una delle ricette popolari più antiche: gustose mezze lune di pasta lievitata da farcire in tanti modi diversi. Ogni regione italiana, soprattutto nel centro sud, ha il suo "panzerotto" o calzone, che sia fritto o al forno, può essere preparato con la pasta della pizza o con un originale impasto a base di patate. Oltre alla versione classica dei panzerotti e dei calzoni,  vi proponiamo una variante con le verdure: i panzerotti ai broccolli e acciughe, decisamente saporiti e con in più un cuore filante di mozzarella. L'abbinamento di broccoli e acciughe è davvero invitante, ma se non preferite le acciughe, potrete saltare i broccoli con le olive! Se state pensando di organizzare una serata tra amici con una soffice pizza fatta in casa, perchè non preparare anche questo sfizioso antipasto?