Di grande effetto e sempre graditi da grandi e piccini sono i cestini di frutta. Questi piccoli pasticcini sono perfetti per allestire un buffet di compleanno o, più grandi, come dessert di fine pasto. Si possono realizzare in tanti modi anche vegan! Noi lo abbiamo fatto e ve li proponiamo in questa ricetta come tartellette vegane: realizzate con una frolla al burro vegano (miscelando latte di soia e olio di cocco) saranno fragranti e dal gusto avvolgente. Scoprite anche la delicatezza e la bontà della vellutata crema di farcitura in due gusti: all'arancia o al cioccolato. I vostri amici vegani non saranno gli unici ad apprezzare queste buonissime tartellette vegane! E se cercate altri dolci come questo, provate anche il nostro plumcake!