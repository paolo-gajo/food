Il pane ai semi di lino è un tipo di pane realizzato con la farina di Kamut® e arricchito con i semi di lino. Il Kamut®, ovvero il grano khorosan, è un antico cereale di origine persiana, conosciuto da tutti come Kamut® ed è l’antenato del grano moderno. Come altri cibi riscoperti sta riacquistando popolarità negli ultimi tempi, grazie alle sue caratteristiche spiccatamente bio ed ottiene grande impiego nelle ricette e preparazioni vegane e vegetariane. Il Kamut® rende l'impasto di questo pane più rustico, croccantissimo fuori e dai profumi esaltati dai semi di lino che hanno un gusto leggermente tostato. Di certo prepararlo vi darà grande soddisfazione come tutti i pani fatti in casa!