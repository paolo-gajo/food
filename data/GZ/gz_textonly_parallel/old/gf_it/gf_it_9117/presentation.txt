Se come noi anche voi avete una vita frenetica con ritmi incalzanti e poco tempo da dedicare alla cucina, la torta 5 minuti è la soluzione perfetta per non rinunciare a un buon dolce fatto in casa! Di origine emiliana, la torta 5 minuti conosciuta come Torta sinc minut prende il nome proprio dalla sua preparazione veloce. Un tempo si impastava a mano, oggi basta un robot da cucina, alleato indispensabile, che mixerà in pochi minuti tutti gli ingredienti. Una volta nello stampo, il forno farà il resto e voi potrete concedervi un po' di relax o sistemare prima dell'arrivo dei vostri ospiti! Ai quali servire la vostra morbidissima e profumatissima torta 5 minuti ovviamente, da gustare però con tutta calma! Ottima da mangiare a merenda o per una soffice colazione, la torta 5 minuti conquisterà tutti al primo morso e non ne avanzerà neanche una briciola!