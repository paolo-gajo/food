Le penne gratinate al pomodoro e ricotta salata sono un primo piatto facile e veloce da realizzare, ricco di sapori mediterranei. Perfetto per un pranzo in famiglia o per una cena dell’ultimo minuto, si prepara con pochi e semplici ingredienti. La dolcezza dei pomodorini si sposa benissimo con il gusto deciso della ricotta salata e le penne rigate sono il formato di pasta più adatto a raccogliere questo condimento. Grazie al loro foro centrale e alle striature esterne raccolgono il sugo e lo rilasciano ad ogni assaggio. Preparate anche voi le penne gratinate al pomodoro e ricotta salata, vi conquisteranno con la loro croccantezza!