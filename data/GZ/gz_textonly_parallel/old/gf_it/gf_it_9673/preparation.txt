Per preparare le penne gratinate al pomodoro e ricotta iniziate a preparare il condimento. Lavate i pomodorini e tagliateli in 4, quindi versate l'olio insieme all'aglio in un tegame capiente [2], lasciatelo imbiondire a fiamma moderate e aggiungete i pomodorini [3].
Salate e aggiungete il basilico [4], quindi coprite con un coperchio [5], lasciate cuocere per circa 15 minuti e una volta cotto eliminate l'aglio [6] e spegnete il fuoco.
Grattugiate la ricotta salata con una grattugia a fori larghi [7] e cuocete la pasta in abbondante acqua bollente, salata a piacere [8]. Scolatela al dente [9]
e versatela direttamente nel sugo preparato [10]. Aggiungete la ricotta salata [11], tenendone da parte circa 50 g che serviranno per gratinare la superficie. Versate quindi la pasta in una teglia 27X19 cm [12].
Ricoprite la superficie della pasta con la ricotta salata tenuta da parte [13] e infornate in forno statico preriscaldato a 240° con la modalità grill per 3-4 minuti (se utilizzate il forno ventilato sarà sufficiente impostarlo ad una temperatura di 220°). Una volta sfornata [14] servite subito le vostre penne gratinate al pomodoro e ricotta salata [15].