Per realizzare il tomino burger per prima cosa occupatevi della marinatura dei tomini: in una ciotola versate l’olio e aromatizzate con il peperoncino [1], il timo [2] e l’aglio spremuto [3] (in alternativa potete usare lo spicchio di aglio intero sbucciato, da eliminare a fine marinatura).
Ungete uniformemente tutti i lati dei tomini [4], quindi adagiateli in un barattolo con chiusura ermetica e copriteli con la marinatura [5], chiudete il coperchio [6] e lasciateli marinare a temperatura ambiente per 1 ora (l’ideale sarebbe lasciarli tutta la notte in frigorifero per poi tirarli fuori 1 ora prima della cottura).
Intanto pulite la zucca e tagliatela a fettine di circa mezzo centimetro (7-8): la dose di zucca pulita è di 150 g. Terminata la marinatura, togliete i tomini dal barattolo e inserite qui le fettine di zucca [9] per insaporirle con la stessa marinatura,
aggiungendo anche un pizzico di sale [10]. Nel frattempo, preriscaldate il forno a 200° in modalità statica. Una volta ben condita, trasferite la zucca su una teglia da forno [11] e cuocete in forno statico preriscaldato a 200° per circa 20 minuti o fino a quando non saranno tenere. Lavate le cime di rapa, tagliate via la parte più legnosa dei gambi quindi separate i gambi dalle foglie [12]. 
Tagliate finemente i gambi [13] e trasferiteli nella ciotola del mixer, aggiungete circa 10 g di olio [14], il sale, i pinoli [15] 
e il parmigiano grattugiato [16]. Frullate tutto per ottenere un pesto omogeneo [17]. Passate alla cottura delle foglie: scaldate un filo di olio in padella con uno spicchio di aglio in camicia schiacciato [18];
una volta che l’olio si sarà insaporito, rimuovete l’aglio [19] e aggiungete le cime, salate [20] e fatele saltare a fiamma vivace per circa 5 minuti, poi tenetele da parte [21].
Prendete i panini da burger e tagliateli a metà [22], adagiateli su una leccarda, con la parte tagliata rivolta verso l’alto [23], e scaldateli nel forno 2 minuti prima del termine della cottura della zucca. I panini e la zucca sono pronti [24], ora potete occuparvi dei tomini:
cuocete i tomini su una padella antiaderente calda per 2 minuti per lato, tenendo la fiamma bassa e avendo cura di girarli delicatamente per non romperli [25]. Spalmate il pesto realizzato con i gambi delle cime di rapa sulla parte inferiore dei panini [26], adagiate sopra le fettine di zucca [27],
aggiungete i tomini [28] e completate con le cime saltate [29], infine coprite con la parte superiore dei panini [30]. I vostri tomini burger sono pronti da gustare!