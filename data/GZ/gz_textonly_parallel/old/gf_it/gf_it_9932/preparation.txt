Per preparare i nidi di tagliatelle al ragù di salsiccia come prima cosa sbucciate le carote e la cipolla. Tagliateli in pezzi grossi [1] e frullateli all'interno di un mixer [2]. Sbriciolate la salsiccia in un piatto e tenetela da parte [3]. 
Versate l'olio in un tegame, aggiungete il soffritto [4] e lasciatelo rosolare per un paio di minuti [5]. Aggiungete la salsiccia e lasciatela rosolare [6]
fino a che non sarà ben dorata [7]. Sfumate ora con il vino bianco [8] e appena la parte alcolica sarà completamente evaporata [9] 
aggiungete anche la passata di pomodoro [10]. Regolate di sale [11] e di pepe, poi coprite con un coperchio [12] e lasciate cuocere per 40 minuti. 
A questo punto prendete una pirofila, abbastanza capiente in modo da non sovrapporre i nidi, e ricoprite il fondo con il ragù [13]. Posizionate sopra i nidi di tagliatelle [14] e ricoprite con il sugo rimasto [15], facendo attenzione a coprire bene la pasta, perchè cuocerà grazie ad esso. 
Ricoprite la superficie con il grana grattugiato [16] [17]. Cuocete in forno statico preriscaldato a 180° per 25 minuti. Quando si sarà formata una bella crosticina sfornate [18] e servite le vostre tagliatelle. 