I nidi di tagliatelle con ragù di salsiccia sono un primo ricco, saporito e molto semplice da realizzare. Un'alternativa davvero originale alle classiche tagliatelle della domenica... in questo caso infatti i nidi cuoceranno all'interno di un ragù a base di salsiccia e ne assorbiranno tutto il gusto. Il risultato sarà cremoso all'interno e sulla superficie si creerà una piacevole crosticina, tipica delle paste al forno. Questo primo piatto è perfetto per una domenica in famiglia, ma si può preparare in ogni occasione, anche in vista delle feste al posto delle classiche lasagne. I nidi di tagliatelle con ragù di salsiccia piaceranno proprio a tutti, sono davvero deliziosi!