Per realizzare le farfalle, iniziate pesando la farina, continuate versandola sulla spianatoia (restate un po’ indietro con la dose di farina, aggiungendola poi mentre lavorate se l'impasto risulta troppo molle) [1] , fate una conca al cenro e versate le uova; iniziate a mescolare con una forchetta prendendo man a mano la farina intorno [2], poi proseguite a mano e lavorate l'impasto fino ad ottenere una consistenza liscia ed elastica.
Date all'impasto una forma seferica e avvolgetelo in pellicola trasparente [4]; lasciate riposare la pasta fresca per almeno 20 minuti. Dopodichè riprendete l'impasto e dividetelo in quarti. Passate il primo pezzo (gli altri potete lasciarli avvolti in pellicola trasparente fino a quando non li stenderete) e inseritelo nella macchina tirapasta [5], dovrete lavorarlo dallo spessore più grande al penultimo, ripassando la pasta con quest'ultimo più volte fino ad ottenere sfoglie dello spessore di 1 mm, quindi davvero molto sottili [6].
Sulle sfoglie che otterrete, passate una rondella tagliapasta per realizzare dei rettangoli, in questo modo: create delle strisce verticali larghe 7 cm con la parte dentellata [7], poi tagliate orizzontalmente con la parte liscia, per formare lati di 4 cm [8]. Per formare le farfalle, dovrete usare pollice e indice: con il pollice sollevate un lembo di pasta in corrispondenza della metà del rettangolo [9]
si creerà anche un'altra pieghetta al centro [10], mentre con l'indice portate il lembo opposto sempre verso il centro per creare l'altra piega (11-12). 
Quindi stringete al centro [13] per fissare la forma delle farfalle [14]; continuate con tutto l'impasto. Man a mano potete posizionarle su un vassoio e terminate la pasta fresca. Man a mano che realizzate le farfalle potete disporle su un vassoio leggermente infarinato, magari con farina di semola se preferite in modo che non venga assorbita dalla pasta fresca [15], quindi lasciatele seccare per circa 30 minuti. Le vostre farfalle cuoceranno in 5 minuti in acqua bollente salata a piacere!