Per preparare i pancake salati con salsa al Grana Padano DOP iniziate dall'impasto dei pancake: sciogliete il burro a fuoco dolcissimo e tenete da parte. Dividete le uova, separando tuorli e albumi in due ciotole diverse. Montate gli albumi [1] e teneteli da parte. Nella ciotola con i tuorli versate il burro fuso oramai intiepidito, il sale, la paprika dolce [2], il bicarbonato [3]
e con una frusta a mano mescolate bene, fino ad ottenere un composto omogeneo. Versate il latte a filo [5], incorporatelo bene mescolando con la frusta. Aggiungete un paio di cucchiai di farina [6] 
e mescolate ancora [7]. Continuate ad aggiungere la farina in maniera graduale [8] e mescolate per evitare di formare grumi. Versate il Grana Padano DOP grattugiato [9] 
e mescolate ancora. Riprendete gli albumi e incorporateli al composto poco per volta, utilizzando una spatola, con dei movimenti rotatori dal basso verso l'alto per non far smontare l’impasto [12]. 
Scaldate a fuoco dolce una padella antiaderente e ungetela con poco burro, togliendo l'eccesso con della carta da cucina. Versate 1 cucchiaio pieno di composto [13] per ottenere un disco da circa 8-10 cm di diametro. Quando inizieranno a formarsi le prime bollicine in superficie potrete girare i pancake [14] e terminare la cottura anche dall'altro lato [15]. In totale ci vorranno circa 2-3 minuti di cottura per ciascun pancake. Di tanto in tanto potete ungere nuovamente la padella con poco burro prima di continuare a cuocere i pancake. Ne otterrete circa 16 con queste dosi.
Man mano potrete impilare i vostri pancake su un piatto [16]. Preparate la salsa: in un pentolino versate il burro [17] e quando sarà fuso versate la farina, mescolate con una frusta [17] e cuocete fino ad ottenere un roux dorato.
A questo punto versate il latte intero [19], mescolate e portate a bollore [20]. Aggiungete un pizzico di pepe, il Grana Padano DOP [21] 
e mescolate [22] fino a quando la salsa non si sarà addensata [23]. La salsa è pronta servitela insieme ai vostri pancake salati con salsa al Grana Padano DOP [24].