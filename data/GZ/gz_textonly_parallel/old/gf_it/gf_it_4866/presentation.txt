Chi ha detto che i pancake devono essere obbligatoriamente dolci? In questa ricetta vi proponiamo un'idea davvero sfiziosa, magari per il brunch della domenica: pancake salati con salsa al Grana Padano DOP Riserva. I morbidissimi pancake sono aromatizzati con paprika dolce e formaggio Grana Padano DOP Riserva: un'esplosione di gusto davvero accattivante. Nella versione dolce siamo soliti accompagnare i pancake con miele, confetture o il più classico sciroppo d'acero...in questa stuzzicante versione salata le frittelline si condiscono con una salsa al Grana Padano DOP dalla consistenza vellutata e avvolgente, quasi come una besciamella. La salsa al Grana Padano DOP si sposerà benissimo con i vostri pancake salati!