Che cosa c’è di più bello di un bacio? Che sia romantico, dolce o salato, è sempre una tentazione irresistibile… per questo i baci di dama alla mortadella sono perfetti per stuzzicare l’appetito dei vostri ospiti! Sfiziosi e originali, questi graziosi biscottini salati sono farciti con una crema rosa al formaggio che potrete realizzare con il semplice aiuto di un mixer. Proponete i baci di dama alla mortadella come antipasto per le feste oppure preparateli tutto il resto dell’anno per arricchire il buffet dell’aperitivo… scommettiamo che non ne rimarrà nemmeno uno!