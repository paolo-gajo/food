Per preparare la sfogliata con spada e gamberetti eliminate la pelle del pesce spada con un coltello [1]. Tagliate il pesce prima a listarelle e poi a piccoli cubetti di 0,5 cm [2], quindi procedete con la pulizia dei gamberetti: eliminate la testa, il carapace [3], quindi estrate l'intestino delicatamente con le dita o con uno stuzzicadente.
Ponete il pesce che avete pulito in una pirofila (tenete da parte 5 gamberetti per la decorazione finale), versate l'olio [4], aggiungete la scorza di lime grattugiata [5] e l'erba cipollina tritata finemente [6].
Unite il pepe bianco [7], il pizzico di sale e il succo di lime [8] e mescolate bene con un cucchiaio; coprite con un foglio di pellicola trasparente e lasciate marinare per almeno 30 minuti [9].
Nel frattempo ponete in un mixer dotato di lame i pistacchi, il pangrattato [10] e i pomodori secchi [11] e tritate il tutto [12].
Sbattete le uova in un recipiente (conservatene una piccola quantità) e aggiungetele alla ricotta [13]; versatevi anche il trito di pisatcchi e pangrattato che avete preparato (conservandone 3 cucchiai) [14] e mescolate con le fruste [15]
fino ad ottenere una consistenza densa ed omogenena [16]. Regolate di sale e pepe. Trascorso il tempo necessario, fate scolare il pesce dal liquido di marinatura [17] e aggiunegetelo al composto a base di ricotta [18].
Mescolate con una spatola [19], poi stendete con l'aiuto di un mattarello la sfoglia su una tortiera del diametro di 26 cm foderata con un foglio di carta da forno [20]. Versate il ripieno, distribuendolo in maniera unforme [21]
e livellandolo con una spatola [22]. Ripiegate i bordi delicatamente [23], quindi decorate la superficie a raggiera con i gamberetti che avete conservato. Spennellate i bordi con l'uovo sbattuto [24]
e ricopriteli con il trito di pistacchi e pomodori secchi [25]. Una volta terminato [26], fate cuocere in forno ventilato a 180° per 40-45 minuti (o 200° per 50-55 minuti). Quando sarà pronta, sfornate, fate raffreddare nello stampo, infine potete gustare la vostra sfogliata con spada e gamberetti [27].