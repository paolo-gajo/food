Il piatto simbolo della domenica a pranzo: le lasagne! Le vostre preferite sono quelle al pesto? Allora dovete provare le lasagne al pistacchio, con pesto di pistacchi appunto! Strati di pasta all'uovo si alternano alla classica e voluttuosa besciamella, resa ancora più speciale! L'immancabile nota saporita della carne trita di maiale saltata in padella e delizioso Caciocavallo... ma soprattutto il protagonista principale della ricetta: il pesto di pistacchi! Sentirete che mix unico di sapori, per un primo piatto ricco e sostanzioso perfetto per il pranzo della domenica. E poi, si sa... la lasagna scaldata il giorno dopo è ancora più buona: magari una porzione si salverà per la schiscetta da portare in ufficio!