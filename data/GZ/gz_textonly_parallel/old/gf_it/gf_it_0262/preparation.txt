Per preparare la maionese ponete i tuorli (di uova a temperatura ambiente) in una ciotola dai bordi alti [1], aggiungete qualche goccia di succo di limone [2] e iniziate a frustarli leggermente con uno sbattitore elettrico [3], a velocità media per far prendere corpo ai tuorli.
A questo punto versate l'olio a filo a più riprese e senza fretta per non rischiare di farla impazzire [4]. Aggiungetene un pò aspettate che sia incorporato, quindi aggiungetene ancora [5] sempre a filo; in questa fase è importante non versare l'olio in una volta sola, altrimenti la maionese potrebbe impazzire. Una volta che avrete aggiunto circa il 40-50% della dose di olio di semi, la consistenza del vostro composto sarà già piuttosto densa, quindi diluitela con il succo di limone restante aggiungendone sempre poco per volta [6].
Sempre a filo e a più riprese terminate di versare l'olio [7]. Ora che la maionese è pronta e montata, aggiungete il sale [8], un pizzico di pepe [9]
un cucchiaino e mezzo d'aceto [10] e mescolate nuovamente con lo sbattitore per pochi secondi sempre ad una velocità media [11]. La vostra maionese è pronta, trasferitela delicatamente in una ciotolina e gustatela come preferite [12].