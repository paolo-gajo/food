Per preparare le fettuccine alla papalina tagliate prima a fette [1] e poi a listarelle il prosciutto crudo [2]. Ponete sul fuoco una pentola antiaderente e fate sciogliere il burro a tocchetti [3].
Lasciate appassire la cipolla tritata finemente per 8 minuti nel burro [4] aggiungendo un mestolo di acqua a temperatura ambiente [5]. Unite il prosciutto crudo precedentemente tagliato a listarelle [6] e
mescolate con una spatola da cucina [7], facendo cuocere per altri 2 minuti. Una volta pronto, spegnete e tenete da parte. Mettete sul fuoco una pentola con acqua salata e portate a bollore, quindi cuocete le fettuccine al dente per 3 minuti [8]; nel frattempo rompete le uova in un recipiente e aggiungete la panna, e mescolate energicamente con le fruste [9].
Unite il formaggio grattugiato [10], mischiate nuovamente [11], infine aggiustate di sale [12].
Trascorso il tempo necessario, scolate le fettuccine e versatele direttamente nella padella con il condimento [13], facendole saltare per qualche istante per insaporire; spegnete il fuoco e aggiungete il composto a base di uova [14], distribuendolo in maniera omogena sulla pasta [15].
Mischiate velocemente per amalgamare bene tutti gli ingredienti [16], quindi regolate di pepe [17]: le vostre fettuccine alla papalina sono pronte per essere servite ben calde [18].