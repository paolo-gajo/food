Per preparare le sfoglie con topinambur trifolati, cominciate sbucciando e pulendo il topinambur, quindi riducetelo in fette e poi in cubetti regolari [1]. Tritate le erbe aromatiche molto finemente e tenetele da parte [2]. Mettete in padella un filo d'olio e unite il topinambur tagliato a cubetti. Fotelo cuocere per un paio di minuti, salate e pepate a piacere [3];
aggiungete il trito di erbe in padella [4] e mescolate bene per amalgamare tutto. Lasciate cuocere il tutto a fuoco medio per 15 – 20 minuti, fino a quando il topinambur si sarà ammorbidito [5]. Una volta che il topinambur sarà cotto, adagiatene un cucchiaino su ogni sfoglia [6], quindi completate con una macinata di pepe nero su ogni sfoglia.