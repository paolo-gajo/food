Le crostatine alle mandorle con crema alla birra sono un dessert fresco e originale, adatto per essere servito come dolce durante una cena estiva all'aria aperta!Le crostatine sono composte da una base di croccante pasta frolla alle mandorle, aromatizzate con scorza d'arancia, e ripiene di una speciale crema pasticcera insaporita con la birra: il risultato è una crema morbida dal sapore deciso e molto profumata.Un sapore speciale che si sposa alla perfezione con la polpa dei frutti della passione, con cui le crostatine vengono ricoperte: sentirete in bocca che abbinamento perfetto!La decorazione prevede qualche fogliolina di menta e delle mandorle a lamelle; un tocco di semplicità per queste golose crostatine alle mandorle con crema alla birra!