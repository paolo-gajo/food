Per preparare la sbrisolona salata, versate entrambi i tipi di mandorle in un mixer [1] e frullatele grossolanamente. A questo punto tagliate il burro a cubetti e trasferitelo all'interno di una ciotola piuttosto capiente [2]. Unite anche le mandorle [3],
la farina di mais fioretto [4] e la farina 00 [5]. Aggiungete poi la scorza grattugiata di un limone [6], 
il pepe e il sale [7]. Mescolate con le mani [8], poi unite anche il parmigiano [9]
e i tuorli [10]. Mescolate nuovamente sempre con le mani senza impastare [11] ma utilizzando solo i polpastrelli in modo da ricavare un composto sbricioloso [12].
A questo punto [13] preriscaldate il forno a 180° in modalità statica e imburrate una teglia da 32 cm di diametro. Con le mani trasferite i 2/3 dell'impasto all'interno della teglia [14], spargendo il composto su tutta la superficie senza pressarlo; l'impasto infatti non dovrà risultare compatto [15].
Tagliate la provola a fettine e adagiatele sopra il composto [16], aggiungete anche poi il prosciutto cotto a fette [17] e ricoprite con le briciole di impasto [18], spargendole su tutta la superficie.
Ultimate con una spolverata di parmigiano [19] e un pizzico di pepe nero [20]. Infornate in forno statico preriscaldato a 180° e cuocete la sbrisolona salata per 50 minuti. Poi sfornatela [21] e servitela ancora calda.