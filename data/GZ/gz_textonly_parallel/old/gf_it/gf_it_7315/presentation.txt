Ci sono ricette che nascono per essere gustate in compagnia come la piadina, lo street food italiano per eccellenza che si trasforma anche in un ottimo piatto unico da gustare insieme agli amici a casa! Se volete sorprenderli, questa è la ricetta che fa per voi! Abbiamo preparato una versione insolita che vi stupirà anche per il colore, grazie all'uso della farina di grano saraceno. La piadina di grano saraceno è perfetta per accompagnare dei gustosi straccetti di pollo marinati con aromi e spezie irresistibili. Per essere un vero piatto unico che si rispetti abbiamo scelto di abbinare come contorno delle sfiziose chips al forno da gustare con il ketchup e una rinfrescante salsa a base di yogurt. Ad ogni morso, la piadina di grano saraceno con straccetti di pollo e chips al forno, ci ha convinto sempre di più, non vi resta che provarla: i vostri amici rimarranno piacevolmente sorpresi!