Per preparare la mozzarella incarrozza al forno tagliate via i bordi di 8 fette di pancarrè [1], poi asciugate la mozzarella e riducetela a fette [2]. E’ importante che la mozzarella risulti ben asciutta in modo che non perda liquidi in cottura. In una ciotola a parte sbattete le uova [3]
salate e pepate [4]. Prendete una fetta di pancarrè, adagiate sopra le fettine di mozzarella [5] e poi richiudete come un sandwich con un’altra fetta di pancarrè [6].
Versate il latte in una ciotola e immergete all’interno il sandwich di pancarrè [7], passatelo poi nelle uova sbattute [8] e poi terminate la panatura con il pangrattato [9], ricoprendo accuratamente la superficie e i bordi del pancarrè. 
Ora è possibile procedere con la cottura: foderate una teglia con carta da forno e adagiate i pezzi da cuocere [10]; cuocete in forno preriscaldato a 200° per 15 minuti in modalità statica. A cottura ultimata, sfornate la teglia [11] e servite le vostre mozzarelle in carrozza al forno ben calde e filanti [12].