In una casseruola mettete a bollire dell’acqua salata, quindi fate cuocere le patate con la buccia [1], una volta cotte, sbucciatele e schiacciatele con uno schiacciapatate all’interno di una ciotola [2]. Quindi aggiungete alla purea di patate, il prezzemolo, il sale ed il pepe.
Quindi sminuzzate lo speck e unitelo all’impasto [4] aggiungete poi le uova e il Grana Padano grattugiato [5]. Amalgamate quindi bene tutti gli ingredienti [6]
e prelevate con le mani una parte del composto (circa 50 g) e modellatelo per formare delle crocchette [7]. Quindi passate le crocchette nell’uovo sbattuto [8], poi nel pangrattato [9]
e infine friggetele in olio bollente e lasciatele ben dorare rigirandole da una parte e dall’altra. (10-11) Scolatele su un foglio di carta assorbente e servite calde [12].