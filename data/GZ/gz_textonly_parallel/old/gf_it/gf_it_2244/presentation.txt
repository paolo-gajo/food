Come si fa a resistere al profumo avvolgente della torta di mele fatta in casa? Una dolce coccola senza tempo che conosce molte varianti, classica, a raggi.... a cui aggiungiamo la torta di mele light. Si tratta di una torta di mele senza burro, senza olio, realizzata con yogurt magro e solo albumi. Sperimentando non è difficile trovare alternative, soprattutto sostituendo nell'impasto i grassi a cui siamo maggiormente abituati (olio e burro) con altri ingredienti come la ricotta, realizzando versioni vegane oppure semplicemente arricchendo l'impasto, sempre aromatico e cremoso. Siamo certi che anche questa torta di mele light vi terrà compagnia a colazione, soffice e genuina ma soprattutto ricca di succose e dolcissime mele!