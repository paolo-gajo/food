Per realizzare la torta di mele light per prima cosa lavate con cura le mele. Tagliatele mele in quarti [1], eliminate la parte del torsolo centrale [2] e successivamente affettatele sottilmente senza sbucciarle [3]. 
Trasferite le mele tagliate in una ciotola capiente, aggiungere il succo di limone [4] e il miele [5]. In una ciotola a parte versate gli albumi [6], 
lo zucchero [7] e il sale [8]; montate il composto con le fruste elettriche per un paio di minuti. Aggiungete lo yogurt [9] e lavorate per qualche secondo. 
Incorporate la farina e il lievito setacciati (10 ) [11] e i semi di lino [12].
Infine versate il succo d'arancia [13] e lavorate con le fruste fino a ottenere un composto omogeneo [14]. Unite all’impasto le mele a fette avendo cura di tenerne da parte 1/3 per la decorazione [15]. 
Foderate il fondo di uno stampo da 22cm con carta forno e versate l’impasto. Livellare la superficie con un cucchiaio [16] e decorate con le mele avanzate [17]. Potete realizzare un motivo come il nostro [18] oppure a raggi se preferite.
Spargete attraverso un colino dello zucchero di canna [19] e i semi di lino [20]. Cuocete in forno statico preriscaldato a 180° per 50 minuti. Sfornate [21] e lasciate intiepidire prima di sformare. Servite la torta di mele light a temperatura ambiente.