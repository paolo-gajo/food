Per realizzare le focaccine morbide versate la farina all’interno della ciotola di una planetaria munita di foglia [1], aggiungete il lievito sbriciolato [2] e poca acqua [3].
Azionate la macchina e man mano versate acqua e latte [4], poco alla volta, alternandoli. Una volta che la farina avrà assorbito i liquidi, sostituite la foglia con il gancio [5] e continuate a impastare aggiungendo anche lo zucchero [6],
il sale [7] e l’olio di oliva a filo [8]. Impastate finché il composto non si sarà incordato e staccato dalle pareti [9].
Trasferite l’impasto su una spianatoia [10], lasciatelo riposare sotto una ciotola per 10 minuti [11]. Dopodiché formate un panetto liscio con le mani, trasferitelo in una ciotola capiente [12],
coprite con un canovaccio e lasciate lievitare per 3 ore a temperatura ambiente [13]. Trascorse le 3 ore [14], coprite la ciotola con pellicola [15] e ponete a lievitare in frigorifero per 10 ore.
A questo punto recuperati l’impasto lievitato, lasciatelo rinvenire a temperatura ambiente per circa mezzora [16]. Con l’aiuto di un tarocco dividete l’impasto in 8 pezzi da circa 90 g (17-18).
Lavorate ciascun pezzetto in modo da conferire una forma arrotondata [19] e lasciatele riposare per 5 minuti. Passate ogni pezzetto nella farina [20] e poi stendetelo con il mattarello [21] per ottenere delle focaccine tonde del diametro di circa 6-7 cm.
Spennellate il fondo di una leccarda con l’olio [22], stendente qui le focaccine e versate sopra ciascuna un filo di olio [23] lasciate riposare le focaccine per un’altra ora. Dopodiché bucherellate con la punta delle dita l’impasto [24]
E insaporite con i fiocchi di sale [25]. Cuocete le focaccine in forno statico preriscaldato a 220° per 12-13 minuti nel ripiano medio. Una volta pronte, le focaccine morbide si presenteranno ben dorate in superficie, sfornatele [26], lasciatele intiepidire su una gratella [27] e poi gustatele!