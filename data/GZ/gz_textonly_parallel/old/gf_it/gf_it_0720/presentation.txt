Il branzino in crosta di sale alle erbe è un secondo piatto aromatico e saporito, realizzato con un particolare metodo di cottura che prevede di avvolgere il pesce in un composto di albumi, sale ed erbe, che in forno creerà un saporito involucro. Diversamente dalla comune cottura al forno, la cottura al sale è uno dei più antichi e salutari metodi di cottura degli alimenti, permette di evitare l'aggiunta di ulteriori condimenti.Il branzino cuocerà sfruttando il vapore della propria naturale umidità, mantenendo intatti sapore e morbidezza. Al contrario di quello che può sembrare, la preparazione del branzino alla erbe in crosta di sale è estremamente semplice: una volta che avrete preso dimestichezza con questa ricetta, potrete provare anche la variante con la birra, ancora più profumata!Potete accompagnare questo secondo piatto di pesce con delle classiche patate al forno o con una peperonata se in estate, magari nella versione umbra della bandiera!