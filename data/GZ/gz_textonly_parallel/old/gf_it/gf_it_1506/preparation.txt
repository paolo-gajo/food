Per preparare i veggie burger prima di tutto è necessario mettere le lenticchie in ammollo [1] per circa due ore in modo da renderle più morbide. Dopodiché lessatele in acqua bollente e scolatele per bene [2]. Quindi inseritele in un frullatore con l’uovo, l’erba cipollina e il pane che avrete precedentemente tritato finissimo [3].
Quindi frullate il tutto finchè il composto non sarà diventato omogeneo [4]. Aggiungete quindi la paprika, il sale, il pepe e frullate ancora il tutto fino ad ottenere un impasto malleabile [5] che divederete in 4 parti uguali [6].
Fatto questo plasmateli per dare loro la forma di un hamburger [7] e fateli cuocere in una padella con l’olio [8] circa 3- 4 minuti per parte a fuoco medio. Approfittate quindi del tempo di cottura dei veggie burger per tagliare i 4 panini a metà [9].
Una volta che i vostri veggie burger avranno raggiunto un colore dorato [10], spegnete il fuoco e iniziate a posizionare sulla metà del panino la sottiletta, la lattuga, il veggie burger di lenticchie e il pomodoro [11]. Una volta terminato di inserire gli ingredienti coprite con l’altra metà del panino e il vostro veggie burger è pronto per essere gustato [12].