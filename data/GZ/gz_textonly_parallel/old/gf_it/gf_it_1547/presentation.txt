È domenica, tutti i supermercati sono chiusi e non vi eravate accorti di aver terminato il burro? Se avevate promesso una teglia di lasagne fumanti o una pasta gratinata alla vostra famiglia e non volete rinunciare ad aggiungere la besciamella non preoccupatevi! Grazie a questa ricetta realizzerete una besciamella senza burro, utilizzando semplicemente dell'olio di semi! In questo modo potrete gustare tutto il buono della besciamella, otterrete una salsa veramente delicata e nessuno si accorgerà della differenza!  Che sia per la scelta di uno stile di vita o per mancanza del burro lasciatevi conquistare da questa cremosa besciamella senza burro e utilizzatela per arricchire i vostri migliori piatti della domenica: lasagne, cannelloni e contorni sfiziosi!Se invece avete problemi di intollenze provate la nostra besciamella senza glutine!