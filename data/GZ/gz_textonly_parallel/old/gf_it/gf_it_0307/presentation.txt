Il pesto di pistacchi è una preparazione dal gusto fresco e aromatico che esalta il sapore unico e inconfondibile di questi frutti. Il segreto per ottenere un pesto squisito è senz’altro quello di usare pistacchi di prima qualità. Realizzarlo è semplice: si prepara un trito di pistacchi appena scottati e si insaporisce con basilico, grana e scorza di limone.Il pesto di pistacchi è il condimento perfetto per condire un primo con i gamberi, una pasta senza glutine o delle fantastiche lasagne! Ovviamente si può gustare anche spalmato su croccanti crostoni di pane tostato da servire come stuzzicanti antipasti.