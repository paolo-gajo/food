Siete amanti dei piacevoli contrasti? Perché se è così scoprirete che la nostra crostata al rabarbaro e lamponi meringata sarà un vero e proprio connubio di sapori contrastanti. Infatti il rabarbaro, antichissima radice orientale, ha un sapore vagamente acidulo che noi abbiamo deciso di irrobustire con i lamponi. Questi preziosi frutti primaverili infatti sono molto acidi e insieme al rabarbaro creeranno una confettura molto molto interessante. Ma un dolce senza un po' di dolcezza che cosa sarebbe? Per mitigare questo sapore così predominante abbiamo deciso di accompagnare la crostata al rabarbaro e lamponi con una generosa porzione di candida e dolcissima meringa italiana! L'aspetto e il sapore di questo dessert conquisterà chiunque, provate per credere!