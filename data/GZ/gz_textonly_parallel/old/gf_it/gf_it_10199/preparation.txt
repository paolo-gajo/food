Per preparare la crostata al rabarbaro e lamponi cominciate dalla confettura. Dopo aver lavato e asciugato le coste di rabarbaro, spellatele superficialmente con un pela verdure (i filamenti potete tenerli per la decorazione) [1] e poi tagliate a tocchetti sottili [2]. Radunate i pezzetti in una ciotola e poi sminuzzate grossolanamente i lamponi [3]
e tuffateli in ciotola [4]. Infine versate lo zucchero [5] e spremete il succo di limone unendolo al tutto [6].
Mescolate [7], coprite con pellicola e lasciate macerare per 2 ore: in questo modo i succhi fuoriusciranno consentendovi la cottura [8]. Intanto passate alla pasta frolla. Nel mixer versate la farina e il burro freddo a pezzi [9]
Trasferite il composto bricioloso sul piano da lavoro [10], aggiungete lo zucchero, il miele [11] e le uova sbattute. Impastate brevemente a mano [12]
fino ad ottenere un panetto morbido [13]. Avvolgetelo nella pellicola e fatelo rassodare in frigorifero per almeno un’ora [14]. A questo punto il rabarbaro e i lamponi dovrebbero essere macerati abbastanza [15].
Versate il composto in una pentola d’acciaio [16] e cuocete finché non avrà raggiunto i 108° che potete misurare utilizzando un termometro da cucina; mettete a raffreddare in una ciotola [17]. Recuperate la frolla, battetela con il matterello per ammorbidirla un po' [18],
e tirate fino ad ottenere un disco di pasta spesso 1 cm e un po’ più grande dello stampo da 24 cm [19]. Spolverizzate leggermente di farina e avvolgete la frolla intorno al matterello [20] per poi srotolarla e sistemarla nello stampo. Eliminate gli eccessi usando un taglierino e forate la base con i rebbi di una forchetta [21].
Versate la confettura raffreddata [22] e cuocete in forno caldo a 180°, in modalità statica, per circa 40 minuti [23]. Una volta cotta fatela raffreddare prima di sformarla [24].
Nel frattempo dedicatevi all’ultima preparazione, la meringa italiana. In un pentolino versate acqua e zucchero, accendete il fornello [25]. Non appena il composto inizia a fare le bolle o, più precisamente, quando raggiunge i 110° [26] versate gli albumi nella planetaria e azionate le fruste a velocità medio alta [27].
Una volta che lo sciroppo raggiunge i 121° potrete versarlo nella planetaria: prima spegnetela. Versate circa la metà dello sciroppo e poi riaccendete e a velocità medio bassa mentre versate a filo la restante parte [28]. Riportate la velocità medio-alta e lasciate in funzione finché il composto non sarà tornato a temperatura ambiente o comunque finché non avrete ottenuto la meringa [29]. Non vi resta che decorare il dolce, versatela a cucchiaiate sulla crostata [30],
e spatolatela leggermente [31]. Ecco pronta la vostra crostata al rabarbaro e lamponi [32], potete decorarla al centro con i filamenti delle coste [33].