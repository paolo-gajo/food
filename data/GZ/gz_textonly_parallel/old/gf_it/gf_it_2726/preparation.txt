Per preparare il risotto patate e pesto, realizzate il pesto: pulite le foglioline di basilico con della carta da cucina [1], mettete due spicchi di aglio mondati e senza anima all’interno del mortaio [2], aggiungete un pizzico di sale [3]
e, con il pestello, schiacciate per bene fino a quando l’aglio si sarà ridotto in crema [4]. Unite quindi il basilico, aggiungete un altro pizzico di sale [5] e schiacciate per bene il basilico contro le pareti del mortaio per frantumarlo per bene [6].
Aggiungete i pinoli [7], pestateli e aggiungete poi il Parmigiano grattugiato [8]. Versate infine l’olio [9]
ed ecco che il pesto è pronto [10]. Sbucciate le patate [11] e tagliatele a cubetti [12].
In una padella versate uno spicchio d'aglio mondato e intero, l’olio [13] e fate imbiondire lo spicchio. Eliminate l’aglio e unite le patate [14], fatele rosolare per qualche secondo e aggiungete poi il riso [15],
fatelo tostare velocemente e versate del brodo vegetale poco per volta [16], portate il risotto a cottura [17] spolverizzando con del pepe [18], ci vorranno circa 12 minuti per averlo al dente.
A cottura ultimata, condite il riso con il pesto [19] e mescolate [20]. Impiattate il risotto patate e pesto [21] e gustatelo ben caldo!