Le spianatine di verdure julienne e Asiago sono un ottimo fingerfood ideale per un fresco aperitivo.Si usano ingredienti genuini a crudo: zucchine, finocchi, carote e sedano vengono tagliati in sottili e croccanti listarelle.Il tutto viene ingentilito dall'olio d'oliva e da riccioli di formaggio Asiago, servito su una croccante spianatina. Sorprendete i vostri amici con questo semplice ma invitante antipasto, scegliendo anche di variare le verdure del condimento e la qualità di Asiago che preferite, a stagionatura breve oppure "vecchio", quindi dal sapore più deciso e piccantino. Ma potrete anche scegliere un altro formaggio a vostro gusto!Non vi resta che preparare le vostre spianatine di verdure julienne e Asiago per divorarle in compagnia!