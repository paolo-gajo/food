Quanti dolci vanta la tradizione natalizia in Italia! Tantissimi! Ma quante sono le variazioni che si possono fare senza rendere banale un dolce importante, quasi istituzionale, come il panettone? Ci abbiamo pensato a lungo e alla fine la risposta l’abbiamo trovata nel momento in cui abbiamo sfornato un soffice ed invitante budino di panettone. La decorazione a base di panna, cioccolato e ribes ricorda esattamente i magici colori del natale con un tocco di raffinatezza in più per rendere ancora più speciale questo budino di panettone. La tradizione vince sempre, lo sappiamo, ma quest’anno tra i buoni propositi ci abbiamo messo anche la volontà di accogliere le novità in cucina, soprattutto in tema di dolci!