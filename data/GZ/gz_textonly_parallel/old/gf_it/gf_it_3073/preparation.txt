Per preparare le crocchette di salmone e patate iniziate mettendo a cuocere le patate [1] con la buccia in pentola a pressione per circa 15 minuti (oppure 30/40 minuti lessandole in una pentola normale), fino a quando non saranno tenere. Immergete i filetti di salmone (con la pelle) in una pentola d’acqua bollente [2] e cuoceteli per circa 10 minuti fino a quando saranno ben cotti anche all’interno. Spellate quindi i filetti di salmone cotti [3] ed eliminate eventuali lische.
Tritate il salmone con un coltello una volta pulito. Tritate anche il cipollotto che avrete lavato e mondato, l’aneto e l’erba cipollina. In una terrina mettere il salmone tritato, aggiungete le patate lesse passate con il passapatate [4] (o schiacciate con una forchetta), il pepe [5], il sale e il cipollotto [6].
Aggiungete quindi l'erba cipollina e l'aneto [7]. Incorporate poi l’uovo [8] e un cucchiaio di pangrattato [9], mescolate bene per amalgamare tutti gli ingredienti.
Formate con le mani delle polpettine delle dimensioni che preferite con l’impasto ottenuto, rendetele regolari, passatele nel pangrattato [10] e friggetele [11] nell’olio extravergine di oliva ben caldo. Le crocchette di salmone e patate dovranno dorare [12] circa 2/3 minuti per lato, quando saranno dorate da un lato, giratele con una spatola dall’altro lato. Servite le crocchette di salmone e patate ben calde!Se non volete passare le crocchette di salmone e patate in padella, potete prepararle anche in forno, facendole cuocere in forno 10 minuti per lato a 180 gradi. Le vostre crocchette di salmone e patate saranno ottime!