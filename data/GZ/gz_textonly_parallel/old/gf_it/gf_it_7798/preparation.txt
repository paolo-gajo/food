Per preparare i torcelli con tzatziki smirneico lavate il cetriolo, tagliete le estremità e grattugiatelo grossolanamente (tenendo la buccia) in un colino posto all’interno di una bacinella [1]. A questo punto lasciatelo riposare per almeno 1 ora, così da far scolare tutta l’acqua di vegetazione [2] e, trascorso il tempo necessario, strizzate ulteriormente il cetriolo con il dorso di un cucchiaio [3].
A questo punto tritate finemente l’aglio e schiacciatelo con l’aiuto di un mortaio, finché non otterrete una consistenza il più possibile cremosa [4]. Mettete lo yogurt greco in una terrina, poi unite l’aglio e il cetriolo e mescolate utilizzando un cucchiaio o una frusta per amalgamare gli ingredienti [5]. Versate l’olio [6]
e l’aceto di vino bianco continuando a mescolare [7]. Nel frattempo, tritate finemente l’aneto e aggiungetelo al composto, poi aggiustate di sale [8]. Amalgamate bene tutti gli ingredienti e la vostra salsa tzatziki è pronta. Personalizzate il vostro tzatziki guarnendolo con qualche oliva e accompagnatelo con i torcelli rustici [9].