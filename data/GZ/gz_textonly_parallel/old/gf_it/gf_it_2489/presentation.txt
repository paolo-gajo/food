Siete alla ricerca di un’idea facile ma gustosa per preparare il pesce? Eccola servita! Il tonno glassato alla salsa di soia è un secondo piatto di pesce semplice da preparare, ma con un tocco originale che vi conquisterà! Ad impreziosire il filetto ci pensa una cascata di piccole gemme di croccantezza: graziosi e sfiziosi semini di sesamo! Una sapida salsa di soia avvolge le fettine di tonno glassandole in uno squisito "abbraccio"! Semplicemente irresistibile, il tonno glassato alla salsa di soia è il modo perfetto per esaltare tutto il gusto intenso di questo pesce prelibato, per un piatto che siamo sicuri inserirete nel vostro ricettario!