Per preparare la crostata con ricotta e Nutella partite dalla pasta frolla. Nella ciotola della planetaria versate la farina 00 [1], lo zucchero [2], il burro freddo di frigo a pezzi [3].
Aggiungete anche la scorza di arancia e quella del limone, entrambe grattugiate [4]. Lavorate con la foglia per circa 2 minuti ottenendo un impasto sabbioso. A questo punto aggiungete sia l'uovo [4] che il tuorlo. Lavorate ancora per un paio di minuti, sino ad ottenere un impasto compatto ed uniforme [6]. Cercate di non lavorare a lungo l’impasto, evitate di scaldarlo eccessivamente, così da non creare maglia glutinica che renderebbe la frolla compatta e non friabile. 
Trasferire la frolla sul piano di lavoro [7] e formare un panetto. Avvolgete con pellicola [8] e lasciate riposare in frigorifero per almeno 1 ora. Nel frattempo realizzate la crema di ricotta e Nutella. Versate lo zucchero in una ciotolina [9] e aggiungete i semini del baccello di vaniglia [9].
Versate poi la ricotta in un'altra ciotola, aggiungete lo zucchero [10] e lavorate bene con una frusta a mano [11]. Quando lo zucchero sarà stato assorbito aggiungete la Nutella [12].
Mescolate bene con una marisa, fino ad ottenere una crema uniforme. Coprite con pellicola e trasferite in frigo fino all'ultilizzo. Non appena la frolla avrà riposato trasferitela sul piano di lavoro infarinato e stendetela fino ad ottenere uno spessore di mezzo cm [14]. Arrotolatela sul mattarello e trasferitela delicatamente all'interno di uno stampo del diametro di 22 cm [15]. 
Fate una leggera pressione con le mani, così da far aderire bene la frolla allo stampo. Con un coltellino eliminate la frolla in eccesso sui bordi [16]. Lavorate velocemente tutti gli scarti di frolla [17], serviranno per fare le losanghe. Riprendete la crema di ricotta e Nutella dal frigo e utilizzatela per farcire il guscio di frolla [18]. 
Livellate bene la superficie con un cucchiaio [19]. Stendete quindi la frolla rimasta, sempre fino ad ottenere uno spessore di mezzo cm. Realizzate delle striscioline, larghe circa 1,5 cm [20]. Disponete le striscioline sulla crostata, prima in un verso [21]
e poi nell'altro [22]. Fate una leggera pressione per farle aderire al bordo [23] e con un coltellino eliminate l'eccesso [24].
Una volta composta la griglia con le losanghe [23] potete cuocere la crostata in forno statico preriscaldato a 180° per 40 min. Trascorso questo tempo sfornatela [26] e lasciatela raffreddare prima di sformarla e servirla [27].