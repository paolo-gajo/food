Siamo dei veri amanti della crostata e ci piace sperimentare sempre nuove versioni. Questa volta vi proponiamo la crostata ricotta e Nutella, un'alternativa golosa alla classica ricetta con ricotta e gocce di cioccolato. La base è la nostra frolla, quella classica, che una volta cotta risulterà davvero fragrante. A tal proposito vogliamo darvi un consiglio: lavorate la frolla il meno possibile, solo in questo modo sarà friabile e non risulterà compatta. Per il ripieno abbiamo scelto ricotta e Nutella: il risultato sarà una crema umida, morbida... davvero golosa! Se preferite variare rispetto alle classiche losanghe, potete sbizzarrirvi per creare tantissime forme con cui decorare la superficie... date sfogo alla fantasia! La crostata ricotta e Nutella è perfetta in ogni momento, non vi resta che prepararla e godere di tutta la sua bontà!