Per preparare le stelle croccanti con cioccolato e cannella, iniziate tritando il cioccolato fondente [1], quindi unitelo alla farina setacciata nella tazza di un mixer [2]. Versate anche il burro freddo tagliato a pezzetti [3]; 
azionate quindi le lame e create un composto sabbioso [4]. Trasferitelo in una ciotola e versate lo zucchero semolato e il miele [5]. Poi unite anche il tuorlo [6]. Aggiungere anche la cannella in polvere e la scorza di limone grattuggiata.
Lavorate tutti gli ingredienti velocemente a mano per evitare di scaldare troppo l'impasto [7], quindi formate un panetto schiacciatelo per dare un forma ovale e avvolgetelo nella pellicola (8-9). Ponetelo in frigorifero per almeno 30 minuti perchè possa rassodarsi.
Passato il tempo necessario, stendete il panetto su un piano di lavoro leggermente infarinato in uno spessore di circa 1 cm [10]. Con una formina per biscotti a forma di stella, coppate il disco di impasto e ricavate le sagome dei biscotti [11]: ne otterrete circa 26, potete rimpastare i ritagli in modo da terminare l'impasto. Poneteli su una vassoio foderato con carta da forno e poneteli in frigorifero a rassodare per 15 minuti. 
Dopodichè poneteli su una leccarda foderata con carta da forno e spennellateli con l'albume [13], quindi cospargete con zucchero aromatizzato alla cannella in polvere [14] ed infornate a 150° per circa 12-15 minuti (130° per 8-10 minuti se forno ventilato. Potete cuocerne 1 o 2 di prova per regolarvi meglio su tempi e temperatura). Una volta cotte sfornate le stelline croccanti con cioccolato e cannella [15] e fatele raffreddare completamente su una gratella prima di servirle!