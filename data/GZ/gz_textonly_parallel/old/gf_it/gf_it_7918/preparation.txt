Per preparare il crostino con anguria marinata e formaggio tagliate l'anguria a spicchi e ricavate 400 g di polpa eliminando la scorza [1]. Tagliate la polpa prima a fette [2] e poi a cubetti irregolari da circa 2 cm [3]. 
Raccogliete in una pirofila l'anguria [4]. Tritate finemente con il coltello tutte le erbe aromatiche [5]. Condite l'anguria con l’aceto di mele [6], 
le erbe tritate [7], l’aglio tagliato a fettine sottili [8], un pizzico di sale ed il pepe di sichuan [9]. 
Mescolate coprite con pellicola [10] e lasciate marinare per circa 30 minuti a temperatura ambiente. Nel frattempo tagliate a fettine non troppo sottili il caciocavallo [11] e tenere da parte. Scaldate una padella con un filo d’olio [12].
Tostate qui le fette di pane da entrambi i lati, ci vorranno pochi minuti, il tempo necessario a dorarle. Con un setaccio a maglie larghe scolate l’anguria marinata [14]. Farcite le fette di pane tostato ancora caldo con qualche fetta di caciocavallo [15]. 
Distribuite sopra l’anguria marinata [16] e condite con l'olio [17]. Servite subito il crostino con anguria marinata e il formaggio [18], così da mantenere croccante il pane.