Natale è: la sorpresa di trovare i regali sotto l’albero, la gioia di riunirsi tutti intorno alla tavola, il piacere di potersi concedere qualche peccato di gola in più… se volessimo simboleggiare tutto questo con una ricetta, sarebbe la nostra cream tart pan di zenzero e Nutella®! La famosa cream tart, che ha conquistato i nostri utenti più golosi e creativi, questa volta viene realizzata con la frolla speziata dei tipici biscotti gingerbread, mentre morbidi ciuffetti di candida crema alternata a Nutella® fanno capolino fra uno strato e l’altro. Noi abbiamo scelto proprio la forma dell’albero di Natale come simbolo di questo periodo di festa, ma voi come al solito potrete liberare la fantasia e l’immaginazione per creare la vostra cream tart pan di zenzero e Nutella® ideale!