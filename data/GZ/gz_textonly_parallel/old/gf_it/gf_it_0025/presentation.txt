C'è una ricetta che unisce tutta la dolcezza della crema di nocciola e la freschezza di un dolce estivo: la cheesecake alla Nutella! Un dessert super goloso che non necessita di alcun tipo di cottura e si prepara senza gelatina! Il formaggio cremoso viene amalgamato alla Nutella per creare una soffice mousse, adagiata su una base croccante di biscotti. Questa torta, è ideale anche per i mesi più estivi, perché a differenza ad esempio della più classica New York Cheesecake non richiede l’uso del forno e si presta perfettamente ad essere preparata anche nei giorni più caldi! Una vera e propria tentazione a cui è impossibile resistere! Preparate anche voi la cheesecake alla Nutella e ve ne innamorerete al primo assaggio e se proprio non bastasse c'è sempre la variante per i più golosi: Nutella e cocco!