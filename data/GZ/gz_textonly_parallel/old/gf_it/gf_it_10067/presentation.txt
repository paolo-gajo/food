La magia del Natale è concentrata nelle settimane che lo precedono... l'acquisto dei regali, le decorazioni della casa, la scelta del menù sono momenti davvero piacevoli. Ma quando fuori fa troppo freddo per uscire, sfruttate il tepore casalingo per preparare un lievitato, come il nostro panettone amarene e cioccolato! Calcolate bene i tempi di lievitazione e rispettateli affidandovi anche un po' al vostro senso... non abbiate fretta, solo in questo modo otterrete un panettone della giusta consistenza. Per ottenere un gusto più aromatico abbiamo aggiunto anche il lievito madre, così resterà fragrante a lungo. Potrete preparare il panettone amarene e cioccolato anche un paio di giorni prima, basterà decorarlo con la ganache solo prima di portarlo in tavola! Il vostro sforzo sarà ripagato da tutti i complimenti che riceverete da amici e parenti che verranno a trovarvi in questo periodo di festa!