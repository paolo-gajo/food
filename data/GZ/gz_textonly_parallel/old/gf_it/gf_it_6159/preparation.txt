Per realizzare i broccoli gratinati per prima cosa separate le cimette dei broccoli dal gambo [1], sciacquatele sotto l’acqua corrente, quindi portate al bollore un tegame colmo di acqua e sbollentate le cimette per 3-4 minuti [2]. Poi scolateli [3]
e poneteli all’interno di una ciotola colma di acqua e ghiaccio [4]. Così da farli raffreddare mantenendo vivo il loro colore. Intanto preparate la besciamella senza lattosio: mettete sul fuoco una pentola con il latte senza lattosio [5] e portate a bollore. A parte, in un altro pentolino, fate sciogliere il burro a fuoco molto dolce [6].
Una volta che il burro si sarà sciolto, versate la farina a pioggia, mescolando la con la frusta per non formare grumi [7]. Aromatizzate il latte caldo con la noce moscata grattugiata [8] e un pizzico di sale, una volta che il burro si sarà sciolto, versate una piccola parte di latte [9] così da stemperare il composto con la frusta poi versate anche il resto.
Proseguite la cottura a fuoco moderato per 5-6 minuti mescolando con la frusta fino a ottenere una salsa densa [10]. Ora scolate i broccoli dall’acqua ghiacciata [11], prendete una pirofila da forno, distribuite sul fondo uno strato di besciamella [12]
Quindi adagiate i broccoli scolati [13] e ricopriteli con la restante besciamella, spolverizzate la superficie con il Parmigiano grattugiato [14] e il pepe nero, gratinate in forno a 200° per 20 minuti fino a quando non si formerà una crosticina dorata in superficie; i vostri broccoli gratinati sono pronti per essere gustati [15].