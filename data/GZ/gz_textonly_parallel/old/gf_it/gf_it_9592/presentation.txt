I funghi, protagonisti della stagione autunnale, come resistere alla loro bontà? Noi di certo non vogliamo saperlo, anzi cediamo al più classico dei piatti: le lasagne ai funghi! In questa ricetta abbiamo "colto" varie tipologie di funghi per alternarli a deliziosi strati di lasagne e alla vellutata besciamella. Vi sveliamo anche altri segreti che renderanno uniche le vostre lasagne ai funghi: la crema di porri e taleggio e le fette di pancetta arrotolata. Vedrete che con le lasagne ai funghi, magari insieme alle lasagne alla zucca, il sole tornerà a splendere nelle grigie giornate autunnali!