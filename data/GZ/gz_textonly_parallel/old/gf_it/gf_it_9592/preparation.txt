Per preparare le lasagne ai funghi cominciate dalla besciamella. In un pentolino mettete a scaldare il latte [1], in un altro pentolino invece sciogliete il burro a fiamma dolce e poi aggiungete la farina tutta insieme [2]. Mescolate rapidamente con la frusta per ottenere il roux, un composto compatto [3].
Dopo circa 1 minuto versate il latte a filo mentre mescolate con la frusta [4]. Continuate a cuocere e mescolare finché la besciamella non sarà diventata cremosa. Quindi spegnete, regolate di sale e noce moscata [5], mescolate e lasciate raffreddare coprendo con pellicola a contatto [6].
A questo punto passate alla pulizia dei funghi. Porcini e champignon andranno puliti allo stesso modo. Grattate via il terreno dal gambo [7], poi pulite con un canovaccio la superficie [8]. Se sono molto sporchi potete anche passarli per un momento sotto acqua corrente e tamponarli molto accuratamente. Affettate i porcini [9],
poi gli champignon [10]. Grattate via il terriccio, quindi tagliate anche finferli [11] e i pleutorus [12]. 
In una padella con un filo d’olio versate i porcini e gli champignon [13] i pleutorus e i finferli [14]. Dopo qualche istante sfumate con il vino bianco [15]. 
Quando l'alcol sarà evaporato salate, pepate, profumate con timo fresco e cuocete ancora per qualche minuto [16]. Intanto preparate la salsa al taleggio. Pulite il porro e tagliatelo a rondelle [17], tagliate anche il taleggio e spostatevi ai fornelli [18].
Ponete la panna in un pentolino e aggiungete il porro [19]. Salate, pepate e cuocete il tutto per circa dieci minuti a fuoco dolce. Una volta che il porro si sarà ammorbidito, spegnete la fiamma e aggiungetevi il taleggio tagliato [20]. Mescolate per bene, fin quando non sarà del tutto sciolto [21].
Ora che avete tutto potete comporre le vostre lasagne. Stendete sul fondo di una pirofila 20x30 cm un cucchiaio abbondante di besciamella [22]. Posizionate le lasagne, creando così il primo strato [23] e proseguite aggiungendo la fonduta di taleggio ai porri, altra besciamella e la pancetta [24]
e poi i funghi [25] e la besciamella [26]. Ripete da capo, ricominciando quindi con le sfoglie [27]
lo strato di fonduta porri e taleggio, la besciamella, la pancetta e i funghi [28] e andate avanti così fino a finire gli ingredienti. Sull'ultimo strato, la superficie, aggiungete anche il timo fresco [29] e passate alla cottura: le lasagne ai funghi cuociono in forno caldo a 180° per circa 40 minuti+ qualche minuto di grill per dorare la superficie [30].