Per preparare i muffin con gocce di cioccolato lavorate con le fruste elettriche il burro, lasciato ammorbidire a temperatura ambiente per almeno un’ora precedentemente, con lo zucchero [1], fino ad ottenere un composto spumoso e cremoso [2]. Dopodiché incidete una bacca di vaniglia e raschiate i semi utilizzando il dorso di un coltello [3]
Versate questi ultimi nella ciotola con burro e zucchero [4]. Azionate nuovamente le fruste e aggiungete le uova, anche queste a temperatura ambiente, una alla volta [5] in questo modo gli ingredienti non si slegheranno [6].
Ora setacciate la farina [7], il lievito per dolci [8] ed il bicarbonato [9] direttamente nella ciotola con il composto.
Aggiungete anche il pizzico di sale e azionate nuovamente le fruste per inglobate le polveri [10]. Noterete che l’impasto diventerà più consistente quindi stemperatelo con il latte a temperatura ambiente versato a filo [11]. A questo punto il composto sarà morbido e compatto [12].
Unite 80 grammi di gocce di cioccolato [13] e mescolate con una spatola per inglobarle dopodiché trasferite il composto in una sàc-a-poche usa e getta senza bocchetta [14] in questo modo potrete effettuare un lavoro più pulito altrimenti utilizzate pure un cucchiaio. Sistemate i pirottini di carta in una pirofila da muffin e riempiteli per 2/3, quindi lasciando meno di un centimetro dalla superficie [15]. Ogni muffin dovrà pesare all’incirca 70 grammi.
Sulle tortine versate le rimanenti 20 gocce di cioccolato [16] e cuocete in forno preriscaldato a 180° per 18-20 minuti in modalità statica (altrimenti a 160° per 13-15 minuti se il forno è ventilato) [17]. A questo punto i vostri muffin con gocce di cioccolato sono pronti per essere gustati [18].