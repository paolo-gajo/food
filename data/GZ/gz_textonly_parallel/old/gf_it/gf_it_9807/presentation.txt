Quanto sono buone le lasagne di pesce: quelle al salmone, quelle di fasolari. In questa ricetta invece vi proponiamo un altro abbinamento di mare: lasagne con ragù di polpo. Un primo piatto dal gusto delicato e sorprendente, realizzato accostando tre diverse preparazioni per un mix di sapori davvero irresistibile. Sottili sfoglie di pasta all'uovo abbracciano un ripieno di polpo, pesto di zucchine e deliziosi pomodorini confit dal sapore dolce, che regalano a questa preparazione un bel contrasto cromatico. Se avete amici e parenti amanti del pesce, le lasagne con ragù di polpo sono la pietanza ideale da condividere!