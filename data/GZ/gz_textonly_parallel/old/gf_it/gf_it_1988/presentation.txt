Preparare il riso per sushi è una vera arte. Bisogna scegliere la giusta tipologia di riso, utilizzare gli strumenti tipici e rispettare tempi e dosi precise. Oggi grazie a Sai Fukuyama scopriremo insieme come ottenere un risultato perfetto anche a casa. Il riso nishiki è sicuramente quello più adatto... dalla grana media e poco amidoso, una volta cotto risulterà leggermente appiccicoso, perfetto per preparare il sushi! Il condimento a base di aceto di zucchero, sale e zucchero donerà al riso quel gusto agrodolce inconfondibile. Preparatelo anche voi e utilizzatelo per realizzare tanti piatti della cucina giapponese: temaki, uramaki, hosomaki, nigiri e tanto altro vi aspetta! Munitevi di zenzero, wasabi, salsa di soia e date il via alla vostra serata sushi! 