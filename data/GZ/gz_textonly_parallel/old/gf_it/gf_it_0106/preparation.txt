Per preparare l’insalata di pasta mediterranea, cominciate lavando i pomodorini e tagliandoli in piccoli pezzi [1]. Tagliate anche le olive denocciolate a rondelle [2] e la mozzarella di bufala a cubetti, che metterete dentro un colino per far perdere l’eccesso di siero [3].
Nel frattempo portate a bollore una pentola di abbondante acqua salata e buttate le vostre farfalle [4]. Tornate ad occuparvi del condimento: in una ciotola capiente ponete il tonno insieme al proprio olio [5] e con i rebbi di una forchetta schiacciatelo [6] per ridurlo a filaccetti.
Aggiungete nella ciotola insieme al tonno i pomodorini tagliati [7] e le foglie di basilico spezzettate a mano [8]. Mescolate bene per amalgamare tra loro tutti i sapori [9].
Scolate la pasta [10] e trasferitela direttamente nella ciotola insieme al condimento [11]. Unite anche le olive nere [12]
e la mozzarella, che avrà perso il liquido in eccesso [13]. Amalgamate bene e se preferite condite con un filo d’olio extravergine [14] e un pizzico di sale e di pepe. Lasciate riposare la vostra insalata di pasta Mediterranea almeno mezz'ora prima di portarla in tavola [15]!