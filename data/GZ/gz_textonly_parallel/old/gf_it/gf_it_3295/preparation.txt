Per preparare la sfogliata con cotto, ricotta e verdure, iniziate proprio dalle verdure: lavate tutte le verdure, poi spuntate i fagiolini [1], sgranate i piselli e pelate le carote, quindi tagliatele a listarelle [2]. In un tegame ponete a scaldare abbondante acqua e quando bollirà, versate i fagiolini [3]
poi le carote [4] e i piselli [5], fate cuocere le verdure 7-8 minuti, dovranno rimanere croccanti. Poi scolatele e trasferitele in una ciotola colma di ghiaccio: in questo modo si fredderanno immediatamente mantenendo intatta la brillantezza [6].
Tenete le verdure da parte e dedicatevi al ripieno: tritate finemente l'erba cipollina [7], poi in una ciotolina versate la ricotta e unite il formaggio grattugiato [8], l'erba cipollina tritata [9]
unite anche il sale e il pepe a piacere, l'olio [10] e mescolate il tutto con una forchetta [11]. Disponete un rettangolo di sfoglia su una leccarda foderata con carta da forno, distribuite la ricotta [12] distribuendola uniformemente e avendo cura di lasciare un paio di centimetri dal bordo,
uno di verdure (13-14) e le fette di prosciutto adagiate in modo da coprire gli altri strati [15].
Poi proseguite iniziando nuovamente con uno strato di ricotta [16], uno di verdure [17] e un altro di prosciutto cotto [18] fino ad esaurire gli ingredienti e terminare con uno strato di prosciutto cotto.
Prendete l'uovo, dividete il tuorlo dall'albume e utilizzate quest'ultimo per spennellare i bordi della sfoglia [19]; adagiateci quindi l'altro rettangolo di sfoglia in questo modo: arrotolate la sfoglia sul mattarello, poi srotolatela [20] e sigillate i bordi con i rebbi di una forchetta tutto intorno [21].
Con un tagliapasta dentellato tagliate gli angoli in eccesso per smussarli [22] e bucherellate la superficie della sfogliata con i rebbi di una fochetta [23]. Stendete i ritagli di pasta e realizzate delle decorazioni da porre sulla sfogliata; noi con un piccolo coppapasta abbiamo ricavato tanti dischetti [24]
per decorare gli angoli [25] e il centro della sfogliata, spennellando poi tutta la superficie con il tuorlo sbattuto [26]. Ponete la sfogliata in frigorifero per circa 10 minuti: questo farà si che la sfoglia si raffreddi e tenga la forma in cottura. Passato il tempo necessario, cuocete la sfogliata in forno statico preriscaldato a 180° per 30 minuti circa (160° per 20 minuti se forno ventilato). Una volta cotta sfornatela [27] e lasciatela intiepidire, quindi sformatela e servite la sfogliata con cotto, ricotta e verdure come antipasto sfizioso, magari servito a cubotti!