Avete voglia di un aperitivo sfizioso dal guscio fragrante e con un ripieno davvero goloso? Se avete in programma una cena informale tra amici o per una gita fuori porta la sfogliata con cotto, ricotta e verdure è la ricetta giusta per preparare una pietanza gustosa in poco tempo. Due strati di pasta sfoglia avvolgono una farcitura a base di ricotta aromatizzata all'erba cipollina, prosciutto cotto e deliziose verdure scottate appena. Decorate la sfogliata con cotto, ricotta e verdure come preferite o variate il ripieno, magari preparandone più di una in maniera diversa, per accontentare i gusti di tutti!