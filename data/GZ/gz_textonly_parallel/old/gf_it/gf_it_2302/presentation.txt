Sembra un pesto ma non è!La pasta al verde con gamberetti è un primo piatto che unisce una squisita salsa a base di verdure e sfiziosi gamberetti saltati in padella. Il condimento cremoso è ottenuto frullando insieme gli spinaci con gli asparagi e aggiungendo altri ingredienti tipici del pesto: i pinoli e le mandorle. Un primo piatto ideale anche da gustare freddo, magari da preparare in anticipo per un pic-nic all'aria aperta. Se non avete modo di impiegare gli asparagi, niente paura: potete aggiungere agli spinaci le zucchine tritate e ben scolate. Otterrete comunque un'ottima pasta al verde con gamberetti!