Per preparare la pasta al verde con gamberetti, iniziate lavando gli asparagi e pelando la parte più coriacea del gambo [1]. Lessate gli asparagi in un'asparagera (oppure cuoceteli in un tegame ampio, senza legarli e disposti in orizzontale), lasciando le punte emerse [2]. Quando saranno cotti, versateli immediatamente in una ciotola colma di ghiaccio [3].
Tenerli in ammollo qualche istante servirà a raffreddarli in fretta lasciando il colore inalterato [4]. Poi tagliateli e teneteli da parte [5]. Intanto in un mixer ponete gli spiaci lavati accuratamente sotto acqua corrente e asciugati completamente [6]
unite anche gli asparagi [7], poi aggiungete i pinoli [8] e le mandorle pelate [9].
Proseguite con mezzo spicchio di aglio [10], l'olio d'oliva [11] e il formaggi grattugiati [12].
Frullate il tutto fino ad ottenere una crema omogenea [13] e tenetela da parte mentre proseguite la preparazione con la pulizia dei gamberetti. Staccate la testa ed eliminate il carapace [14], quindi versate i gamberetti in una padella ampia con un filo d'olio [15].
Salate a piacere [16] e sfumate con il vino bianco [17]. Cuocete pochi minuti mescolando, giusto il tempo che le carni prendano colore, quindi spegnete il fuoco [19].
Lessate la pasta in abbondante acqua salata [20], mentre in una padella versate la salsa verde e allungatela con un mestolo di acqua di cottura [20]. Quando la pasta sarà al dente, scolatela e versatela in padella [21]
unite anche i gamberetti [22] e mantecate la pasta a fuoco medio [23] per alcuni istanti, aggiungendo altra acqua di cottura se necessario. Spegnete il fuoco e la vostra pasta al verde con gamberetti sarà pronta!