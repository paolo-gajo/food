I profiteroles al cioccolato sono una piramide di bontà! Lo chef Denny Imbroisi ha assemblato questo dolce nelle nostre cucine, posizionando uno ad uno i golosi bignè con cura e precisione! Un dessert francese che trae le sue origini in Italia e che oggi ha spopolato in tutto al mondo proprio per la sua estrema bontà! Questi piccoli scrigni di pasta choux vengono farciti solitamente con crema chantilly o con crema pasticcera ma ciò che sicuramente più li caratterizza è la copertura a base di cioccolato! Ma per far si che resti sempre cremosa e che i bignè siano ricoperti interamente occorre prestare molta attenzione alla temperatura della glassa, infatti solo in questo modo otterrete dei profiteroles velati al punto giusto! Correte a preparare anche voi questi piccoli scrigni di bontà... vi garantiamo che non ne resterete delusi! 