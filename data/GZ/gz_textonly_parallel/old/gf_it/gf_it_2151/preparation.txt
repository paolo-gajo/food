Per preparare gli gnocchi di pane raffermo, preparate il brodo di carne; poi dedicatevi alla besciamella (potete vedere il procedimento completo nella scheda dedicata alla besciamella, utilizzando le dosi di questa ricetta): in una casseruola versate il burro e fatelo sciogliere a fuoco dolce mescolando per evitare che si bruci, poi unite la farina setacciata a pioggia [1] e mescolate con una frusta per creare il roux [2]. Quindi versate il latte precedentemente scaldato [3] e fate cuocere a fuoco lento mescolando di tanto in tanto fino ad arrivare al bollore: a questo punto lasciate il composto sul fuoco perchè si addensi.
Salate [4], pepate e grattugiate la noce moscata a piacere [5]. Una volta pronta la bescimella, potete tenerla da parte in una ciotola coperta con pellicola a contatto. Dedicatevi quindi agli gnocchi di pane: dalle fette di pane raffermo eliminate la crosta [6] e tagliate la mollica a cubetti.
Raccogliete il pane a dadini in una ciotola capiente [7], aggiungete la farina setacciata [8] e mescolate con un cucchiaio di legno [9].
Salate, pepate e grattugiate la noce moscata a piacere [10]; poi versate anche il formaggio grattugiato [11] e mescolate con le mani [12] o con un cucchiaio di legno.
Ora sbattete le uova con il latte (13-14) e aggiungetene poco alla volta al pane raffermo [15];
mescolate delicatamente con il cucchiaio di legno dall'alto verso il basso perchè il pane assorba i liquidi [16]. A questo punto potete iniziate a formare i vostri gnocchi prendendo un cucchiaio di composto alla volta [17]: non dovrete pressare energicamente, ma lavorarli delicatamente dandogli forma [18] per far sì che gli gnocchi di pane rimangano morbidi e soffici.
Quando avrete dato agli gnocchi la forma [19], disponeteli su un vassoio foderato con carta da forno [20] poi cuoceteli in un tegame in cui avrete preparato il brodo di carne [21].
Pochi minuti di cottura saranno sufficienti prima di scolare gli gnocchi di pane [22] e trasferirli sui singoli piatti per servirli conditi con la besciamella [23] e se gradite ancora una spolverata di noce moscata [24].