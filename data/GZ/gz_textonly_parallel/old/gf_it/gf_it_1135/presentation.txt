Il salmone è un pesce apprezzato in tutto il mondo per le sue qualità tanto che si consiglia di consumarlo regolarmente per il benessere dell’organismo. Dopo averlo cucinato al forno, al vapore e al cartoccio, oggi vi proponiamo il salmone grigliato con salsa al prezzemolo! Un secondo di mare leggero e nutriente, insaporito con un condimento aromatico dalle note piccanti e accompagnato con un contorno di zucchine trifolate. Facile e veloce da preparare, questo salmone alla piastra è ideale per tutta la famiglia, anche per una cena dell'ultimo minuto. Provate il salmone grigliato con salsa al prezzemolo e scoprite quante ricette ci sono per portare in tavola il salmone in modo sempre diverso!