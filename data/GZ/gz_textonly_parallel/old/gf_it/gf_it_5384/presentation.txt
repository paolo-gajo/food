Dite la verità.. le volte che vi sedete in una buona hamburgeria e scorrete il menu, non sapete quale peccato di gola soddisfare! Hamburger classico, con cipolle caramellate o prodotti DOP o magari il più particolare vegetariano o con di pollo! Aggiungete alla lista anche l'hamburger piemontese, ma da fare in casa per una cena tra amici amanti come voi di questi sontuosi e goderecci panini farciti! Preparare l'hamburger piemontese è molto semplice, basta ispirarsi alla ricetta tradizionale del Piemonte, scegliendo la tipica carne di fassona tritata al momento, la toma e realizzare una saporita salsa verde. Scoprite come realizzarli passo passo e regalatevi il classico campanello da comanda, perché le ordinazioni che avrete aumenteranno a breve… più di quelle delle tipiche hamburgerie!