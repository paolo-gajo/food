Per realizzare la ciambella di ricotta con miele e pinoli per prima cosa ammorbidite la ricotta con il miele in una ciotola [1] rendendola cremosa, unite l’olio di semi [2] e mescolate con una spatola il composto [3].
Aggiungete le uova intere al composto di ricotta [4] e mescolate con le fruste elettriche per circa 5 minuti [5], le uova devono essere completamente assorbite [6].
A questo punto incorporate la farina [7] e il lievito setacciati [8], utilizziando per pochi secondi ancora le fruste elettriche [9].
Proseguite mescolando con la spatola per rendere il composto omogeneo [10]. Imburrate e infarinate uno stampo a ciambella del diametro di 20 cm, versate qui l’impasto [11], battete lo stampo per distribuirlo in modo omogeneo [12].
Distribuite in superficie i pinoli [13] e cuocere il dolce in forno statico preriscaldato a 180° per circa 35 minuti. A cottura ultimata sfornate la ciambella di ricotta con miele e pinoli [14], lasciatela intiepidire prima di sformarla e servirla [15].