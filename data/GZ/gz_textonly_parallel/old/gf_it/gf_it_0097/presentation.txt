I saltimbocca alla romana, come suggerisce anche il nome, sono uno dei cavalli di battaglia della cucina romana, come ad esempio la carbonara. Indipendentemente dall’area geografica d’origine, i saltimbocca alla romana rappresentano all’estero un grande vanto per la buona cucina italiana, sono infatti il secondo piatto più noto subito dopo gli spaghetti. Riuscite ad immaginare il perché? Un piatto succulento non può che saltare direttamente in bocca! Nel corso degli anni la ricetta ha subito delle personalizzazioni come per esempio una breve infarinata prima della cottura, i saltimbocca vengono arrotolati prima della cottura, c’è anche chi sostituisce il burro con l’olio. Venite a scoprire la nostra versione di questa prelibata e veloce ricetta dei saltimbocca alla romana.