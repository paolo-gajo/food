Per realizzare i mini tacos di Grana Padano e salsiccia, per prima cosa occupatevi delle zucchine: dopo averle lavate e spuntate tagliatele prima a fette, avendo cura di prelevare solo la parte verde [1], poi ricavate dei bastoncini e riduceteli a cubetti [2]. Mondate la cipolla e affettatela [3].
Tagliate a pezzettini il peperoncino [4] e dividete a spicchi i pomodorini già lavati [5]. Incidete il budello della salsiccia nel senso della lunghezza [6]
e apritelo per estrarre la carne [7]. In una padella scaldate un filo di olio di oliva e versate la salsiccia [8]. Lasciatela rosolare qualche minuto finché non prenderà colore sgranandola con un cucchiaio di legno. A questo punto unite le zucchine [9],
le cipolle [10], il peperoncino [11] e le foglioline di maggiorana e cuocete a fuoco moderato per circa 10 minuti [12].
Nel frattempo occupatevi della cialda al Grana Padano DOP: scaldate bene una padella antiaderente, quindi versate al centro un cucchiaio di Grana Padano DOP grattugiato creando un disco di circa 5-6 cm di diametro [13]. Quando il formaggio inizierà a rapprendersi e compattarsi, girate la cialda con l’aiuto di una spatola e cuocere anche l’altro lato per circa 1 minuto [14]. Quando la cialda inizierà a dorarsi [15],
staccatela delicatamente dalla padella con una spatola e adagiatela sul manico di un mestolo o di una spatola in modo che, raffreddandosi, prenda la tipica forma concava dei tacos [16]. Per preparare la salsa tagliate a metà l’avocado ed estraete la polpa con un cucchiaio [17]. Ponete la polpa in un bicchiere alto, aggiungete il succo [18]
e la scorza di limone [19], l’olio di oliva [20], il sale e il pepe. Frullate tutto con il mixer a immersione [21]
fino a ottenere un composto omogeneo [22]. A questo punto potete comporre i vostri tacos: prendete una cialda [23] e farcitela con la salsiccia [24],
poi aggiungete i pomodorini freschi [25] e la salsa di avocado [26]. I mini tacos di Grana Padano e salsiccia sono pronti per essere gustati [27].