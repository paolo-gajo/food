Per preparare le carote di sfoglia iniziate stendendo il rotolo di pasta sfoglia e ricavandone con una rotella tagliapasta delle strisce di circa 3 cm di larghezza. Spennellate quindi la superficie delle strisce di pasta sfoglia con dell’uovo sbattuto [3] e arrotolatele su loro stesse per il lungo [3].
Munitevi di 8 coni di alluminio (quelli per fare i cannoncini) e imburrateli leggermente. Iniziando dalla punta avvolgete i rotolini di pasta sfoglia lungo il cono di alluminio [4] facendo attenzione a fare accavallare leggermente l'impasto ad ogni giro; ponete i coni così ottenuti su di un foglio di carta da forno. In un ciotolino mettete un mestolo di acqua tiepida, aggiungete alcune gocce di colorante giallo e una punta di colorante rosso, di modo da ottenere un colore arancione intenso. Spennellate tutta la superficie dei coni di sfoglia con il colore arancione [5], poi infornate a 200°C (forno statico) per 10 minuti [6].
Sfornate i coni arancioni e quandi si saranno raffreddati estreteli delicatamente dal cono di alluminio [7], facendo molta attenzione a non romperli.Realizzate il ripieno per le carote di sfoglia: in un mixer ponete il tonno sgocciolato, il formaggio fresco, i capperi [8], il prezzemolo tritato [9], sale e pepe
e tritate tutto ottenendo una cremina [10]. Noi abbiamo realizzato un ripieno al tonno, ma naturalmente potete sbizzarrirvi con gli ingredienti che più vi piacciono (olive, prosciutto, etc.). Riempite i coni arancioni con il ripieno al tonno [11] (aiutandovi se possibile con una sac à poche).Terminate con un ciuffo di prezzemolo che riprodurrà le foglie della carota [12]!