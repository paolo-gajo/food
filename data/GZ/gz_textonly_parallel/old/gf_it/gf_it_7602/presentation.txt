Il baccalà è probabilmente uno degli ingredienti più utilizzati nella cucina tradizionale e casalinga di molti paesi... un prodotto capace di conservarsi e dunque di viaggiare lontano. Differente, per sapore e consistenza, rispetto a "suo cugino" lo stoccafisso, che anzichè essere conservato sotto sale viene fatto essiccare all'aria, entrambi sono i protagonisti delle ricette più popolari dell'intera penisola italiana, da quello in umido al forno con i ceci o altri condimenti molto apprezzati come patate e olive. Oggi vogliamo presentarvi una ricetta veramente semplice da preparare, che in una manciata di minuti vi permetterà di portare in tavola un piatto perfetto per ogni occasione. Che sia un pranzo in famiglia o la cena della Vigilia o il pranzo di Natale con il nostro baccalà fritto il successo è garantito. La sua fragrante crosticina che ad ogni assaggio rompendosi regalerà la morbidezza e tutto il sapore del pesce, conquisterà tutti i vostri ospiti. Magari potete organizzare una sfida all'ultimo fritto, con quello in pastella!