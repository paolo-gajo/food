Se siete amanti dei sapori speziati e volete preparare una cena speciale ai vostri amici, il tacchino al curry con verdure croccanti è tra i piatti unici da proporre in tavola! Il curry, re dei condimenti indiani ottenuto da una miscela di spezie, è una preparazione molto versatile: si può utilizzare anche per realizzare dei dolci particolari. In questa ricetta vi suggeriamo di utilizzarla in una maniera più tradizionale, per insaporire dei succulenti bocconcini di tacchino, insieme al miele d'acacia e all'aceto di mele. Per arricchire il piatto abbiamo saltato delle verdure in padella, croccanti e saporite, che renderanno ancora più gustoso il tacchino al curry!