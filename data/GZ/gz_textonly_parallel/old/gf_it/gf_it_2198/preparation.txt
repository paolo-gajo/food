Per preparare il tacchino al curry con verdure croccanti, iniziate a preparare la carne: tagliate a bocconcini la carne di tacchino [1], poi lavate tutte le verdure; mondate e affettate finemente il porro [2], riducete a piccole listarelle le carote [3]
spuntate e tagliate a piccoli pezzi anche le zucchine, delle stesse dimensioni delle carote [4], quindi spuntate e fate la stessa operazione con i fagiolini [5]. Tenete le verdure da parte e procedete con la cottura della carne: in una padella saltate uno spicchio d'aglio a fuoco dolce con un filo d'olio [6], quando sarà ben rosolato potete toglierlo
e versare il tacchino [7]. Rosolatelo qualche istante, mescolando; quindi salate e pepate [8], unite il miele d'acacia [9],
sfumate con l'aceto di mele [10], quindi unite lo zucchero di canna [11] il curry [12] e mescolate gli ingredienti perchè la carne si insaporisca. Cuocete con il coperchio per circa 15 minuti e mescolate di tanto in tanto.
Una volta pronto, scolate il tacchino, mettendo da parte in una ciotolina il fondo di cottura [13]. Quindi conservate il tacchino coperto con pellicola [14] mentre proseguite nella preparazione: nella stessa in cui avete cotto il pollo, versate il fondo di cottura [15]
versate il porro [16], fatelo appassire a fuoco dolce aggiungendo man a mano il brodo vegetale per favorire la cottura [17]. Quando sarà appassito, versate le carote [18] e cuocete per 5-6 minuti.
poi unite i fagiolini e cuocete altri 3-4 minuti [19]. Aggiungete per ultime le zucchine [20] e cuocete altri 2-3 minuti. Quindi aromatizzate il tutto con il timo tritato [21].
Mescolate e fate insaporire [22], quindi versate il tacchino che avevate tenuto da parte [23], amalgamatelo alle verdure mescolando e spegnete il fuoco. Servite il tacchino al curry con verdure croccanti ben caldo [24], se preferite accompagnato da riso pilaf!