Tagliati ad anelli e fritti, ripieni oppure in umido, i calamari sono fra i principali protagonisti della nostra cucina di mare! Ecco un'altra ricetta semplice e appetitosa: i calamari con piselli! Un’ottima alternativa alle classiche seppie da accompagnare con fette di pane tostato per un secondo di pesce che si può trasformare anche in piatto unico o, perché no, in un condimento per la pasta. Basterà dedicare un po’ di tempo alla pulizia e in poche mosse i calamari con piselli saranno in tavola, pronti da gustare!