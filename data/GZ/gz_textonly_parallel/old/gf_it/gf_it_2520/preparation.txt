Per preparare i calamari con piselli, per prima cosa pulite i calamari: sciacquateli sotto dividete la testa dal mantello ed estraete delicatamente le interiora e la penna di cartilagine che si trova all’interno [1]. Sciacquateli bene, dentro e fuori e rimuovete la pelle [2], anche il becco. Risciacquate più volte e infine tagliateli a rondelle della larghezza di 2 cm circa [3].
Mondate e tritate finemente il cipollotto [4]. Scaldate un giro d’olio in una padella, aggiungete il cipollotto [5] e fatelo appassire, poi unite i piselli [6], salate e cuocete per circa 10 minuti a fiamma medio-bassa.
Nel frattempo versate i calamari in un’altra padella con un altro giro d’olio e lo spicchio di aglio [7]. Sfumate con il vino bianco e cuocete per circa 10 minuti sempre a fuoco medio-basso [8], poi rimuovete l’aglio dalla padella [9].
A questo punto unite i piselli [10], aggiungete un filo d’olio e cuocete per altri 10 minuti [11]. Aggiustate di sale, se necessario, e servite i vostri calamari con piselli accompagnati con delle fette di pane tostato [12]!