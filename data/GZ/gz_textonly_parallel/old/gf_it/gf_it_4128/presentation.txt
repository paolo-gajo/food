Gli spaghetti di soia vengono cucinati in tanti modi diversi all'orientale, con carne o gamberi. Qui vi proponiamo la versione vegetariana, una delle più amate, con verdure saltate in padella... anzi, nel wok! Grazie alle indicazioni delle chef Mulan, esperte di cucina cinese, scopriremo come realizzare in poche mosse un piatto di noodles dal vero sapore orientale, arricchito con carote, zucchine, peperoni e cipolle, oltre all’immancabile salsa di soia e al tocco speciale dell’olio di sesamo. Gli spaghetti di soia sono un’alternativa gustosa ed equilibrata alla pasta e al riso, senza glutine e senza lattosio, così facile da preparare che vi verrà voglia molto spesso di inserirla nei vostri menù… magari insieme ad altre prelibatezze di origine cinese come i ravioli al vapore, il riso alla cantonese, il pollo alle mandorle e gli involtini primavera!