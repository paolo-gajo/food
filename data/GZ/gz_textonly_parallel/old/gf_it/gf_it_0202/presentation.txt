Sapori semplici e rustici per un piatto squisitamente italiano: le seppie con piselli sono un secondo di pesce che non passa mai di moda, come le seppie ripiene, altra ricetta casalinga intramontabile. Diffusa in moltissime regioni costiere, molto spesso inserita anche nei menu come secondo piatto natalizio. Perciò rappresenta una pietanza tipica che conosce diverse piccole varianti, c’è chi insaporisce con un pizzico di peperoncino, chi usa i pomodori freschi e chi il concentrato, chi invece preferisce la versione in bianco senza pomodoro. Unica regola imprescindibile: le seppie devono risultare tenere... il segreto per ottenere delle seppie morbide non è solo nella cottura in umido ma anche e soprattutto nella scelta di materie prime fresche e di qualità che garantiranno un ottimo risultato.