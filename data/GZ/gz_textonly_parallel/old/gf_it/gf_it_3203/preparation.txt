Per realizzare la frittata al forno ai ceci iniziate preparando tutti gli ingredienti: mondate e tritate la cipolla [1], lavate i pomodori e tagliateli a dadini [2], quindi tritate finemente il prezzemolo, il timo e mezzo peperoncino rosso fresco (circa un cucchiaino) [3].
Ponete a soffriggere la cipolla in tre cucchiai di olio extravergine di oliva [4] e, quando sarà imbiondita, unite i semi di finocchio [5], il peperoncino tritato [6],
i ceci [7], estratti dalla scatola, sciacquati in acqua e sgocciolati, i piselli, che nel frattempo avrete fatto scongelare, [8] ed infine il pomodoro [9]. Lasciate cuocere il tutto a fuoco medio per 10 minuti.
Sbattete le uova intere con l’aiuto di una frusta [10], quindi unitevi la ricotta [11], il timo [12],
il prezzemolo [13] ed amalgamate tutti gli ingredienti. Quando saranno cotte le verdure unitele al composto di uova e mescolate per bene [14]. Lavate un foglio di carta da forno sotto l’acqua corrente per renderlo più modellabile [15],
poi strizzatelo bene e sistematelo in una pirofila del diametro di 28 cm [16], versate il composto di uova e verdure e infornate il tutto a 190° per 60 minuti, in forno ventilato [17]. La frittata al forno ai ceci è pronta [18], servitela a temperatura ambiente, tagliata a fette oppure a quadratini.