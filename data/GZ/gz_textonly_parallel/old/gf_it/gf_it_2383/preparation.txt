Per preparare il Goloso, realizzate la salsa ai pomodori gialli che avrà bisogno di raffreddare bene in frigorifero. Lavate bene i pomodori e tagliateli a metà [1], poi mondate la cipolla e tagliatela finemente [2]. In una casseruola versate un filo d'olio, unite la cipolla [3] 
e lasciatela rosolare. Aggiungete i pomodori gialli campani [4]. Mescolate e aggiungete zucchero [5], amido di mais [6] 
e aceto di vino bianco [7]. Regolate di sale, mescolate ancora [8] , unite l'acqua [9]
e lasciate cuocere a temperatura dolcissima per circa un'ora [10]. Spegnete il fuoco e passate il tutto (ancora caldo) in un passaverdure [11]. Raccogliete la crema in una ciotolina [12], quindi riponete in frigorifero a raffreddare per qualche ora. 
Quando la salsa sarà quasi fredda realizzate la pastella per il pollo. In una ciotola versate la farina 00 e la scorza di limone [13]. Aggiungete il sale [14], la maggiorana, il timo e il pepe bianco [15]. 
Unite l'acqua [16], la birra [17] e mescolate con una frusta [18], 
fino ad ottenere una pastella liscia [19]. Prendete il petto di pollo e battetelo leggermente con un batticarne. Dividetelo a metà, tagliandolo longitudinalmente [20], in modo da ottenere due fettine [21]. 
Tagliate poi a metà di nuovo le fettine [22] in modo da ottenere 4 quadrotti di pollo spessi poco meno di 1 cm. Passate ciascun pezzo di pollo prima nella farina di semola [23], facendo in modo che sia ben ricoperto, e poi immergetelo nella pastella [24]. 
Lasciate scolare l'eccesso e trasferitelo in una pirofila dove avrete versato già il pangrattato [25]. Impanatelo su tutti i lati [26] e trasferitelo su un vassoio. Ripetete la stessa operazione per gli altri pezzi in modo da ottenere 4 cotolette [27]. Lasciate riposare il pollo a temperatura ambiente e nel frattempo occupatevi delle altre preparazioni. Versate l'olio di semi in un tegame e scaldatelo fino a raggiungere la temperatura di 170-180°. 
Nel frattempo disponete le fettine di bacon su una leccarda [28], ben distese. Cuocete in forno con modalità grill per 5 minuti fino a che saranno ben dorate [29]. Quando l'olio sarà caldo immergete le cotolette all'interno [30]. 
Disponete i panini già tagliati a metà su una leccarda [31], con la parte della mollica rivolta verso di voi. Dopo 2 minuti di cottura del pollo infornate i panini per 3-4 minuti fino a che non saranno ben dorati [32]. A questo punto anche il pollo sarà pronto. Scolatelo dall'olio utilizzando una schiumarola [33]
e trasferitelo su un vassoio dove avrete posizionato della carta assorbente [34]. Trasferite sul piano la parte inferiore di uno dei panini [35]. Posizionate il pollo sulla base [36], 
poi una fettine di bacon [37], l'insalata e un po' di salsa [38]. Richiudete con la parte superiore del pane [39]! Procedete in questo modo fino a comporre tutti e 4 i panini. 