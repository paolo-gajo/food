Inconfondibili grazie alla loro forma a funghetto, i muffin sono dei soffici tortini, solitamente preparati con gocce di cioccolato per una colazione ricca e golosa! Ma chi ha detto che devono essere solo dolci? Oggi vogliamo proporvi una versione salata con la quale stupire i vostri ospiti: i muffin ai peperoni! Un finger food perfetto per arricchire il buffet delle feste o da gustare in occasione di un happy hour tra amici. Il ripieno di questi muffin salati farà innamorare proprio tutti e il risultato sarà un'esplosione di gusto che inebrierà le vostre papille gustative grazie ad ingredienti semplici come acciughe e capperi che doneranno una sapidità speciale! 