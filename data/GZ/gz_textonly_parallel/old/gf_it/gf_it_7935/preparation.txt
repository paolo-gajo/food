per realizzare i mini cornetti salati al salmone e stracchino, sfilacciate la pasta kataifi e create una sorta di nastro [1] poi prendete dei conetti di acciaio e spennellateli con il burro, avvolgete la striscia di pasta sfoglia sul cono iniziando ad avvolgere la striscia di pasta dalla parte appuntita del cono [2] procedendo verso la parte più larga [3],
spennellate la pasta con l’uovo sbattuto [4]. Friggete in olio di semi caldo a 170°C (per una cottura ottimale utilizzate un termometro per alimenti), fino a colorazione dorata (ci vorranno circa 3 minuti), poi scolate i cornetti aiutandovi con una pinza da cucina [5] e poneteli ad asciugare su un vassoio rivestito di carta assorbente. Occupatevi del salmone, se siete certi di aver acquistato salmone norvegese non sarebbero necessarie altre precauzioni. Altrimenti, assicuratevi di aver acquistato pesce abbattuto e congelatelo per almeno 96 ore a-18 gradi prima di impiegarlo nella ricetta: eliminate le lische con una pinza apposita [6]
ricavate dal filetto 8 fettine tagliando in diagonale [7], adagiate le fettine in una pirofila larga senza sovrapporle [8] e cospargete sulla superficie il sale e lo zucchero [9] 
poi irrorate con il succo di limone [10], coprite con pellicola e conservate in frigorifero il salmone marinato. Intanto preparate la crema: in un mixer con lame ponete lo stracchino [11], aromatizzate con sale, pepe [12],
frullate per renderlo cremoso poi aggiungete i semi di sesamo neri [13] e bianchi [14] mescolate per insaporire. Trasferite la crema ottenuta in una sac-à-poche con bocchetta stellata [15]
spremete un ciuffo di crema all’interno di ciascun mini cornetto [16], riprendete le fettine di salmone arrotolatele per formare dei petali [17], applicate un petalo sopra ogni cornetto [18],
poi spremete un altro ciuffo di crema al centro per sigillare [19]. Trasferite i cornetti in bicchierini stretti, andranno bene quelli da liquore [20] e poi servite i vostri mini cornetti al salmone e stracchino su un piatto di portata guarnito con rametti di timo fresco [21].