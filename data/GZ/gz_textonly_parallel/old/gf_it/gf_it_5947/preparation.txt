Per preparare la torta al cioccolato per prima cosa tritate grossolanamente il cioccolato fondente [1], quindi scioglietelo al microonde o a bagnomaria [2] e lasciatelo intiepidire mescolando di tanto in tanto [3].
Tagliate il burro (a temperatura ambiente) a cubetti e versatelo nella ciotola di una planetaria, insieme allo zucchero [4]. Azionate la macchina a velocità media con la frusta montata e lavorate il burro fino a ridurlo in crema [5]. A questo punto rompete le uova in una ciotola e lasciate scivolare un uovo per volta nella ciotola della planetaria [6],
avendo l’accortezza di fare assorbire completamente l’uovo prima di aggiungerne un altro [7]. Continuate in questo modo fino ad ottenere una crema soffice ed omogenea. Incorporate il cioccolato ormai tiepido, versandolo direttamente nella ciotola della planetaria ancora in azione [8] e continuate a sbattere fino ad amalgamarlo completamente al composto [9].
Aggiungete il sale all’impasto [10]. Mescolate in una ciotolina la farina con il cacao e il lievito [11], quindi setacciatele direttamente nel composto al cioccolato [12] 
e aiutandovi con una spatola incorporatele delicatamente nell’impasto [13]. Foderate con la carta forno una tortiera da 22-24 cm [14] e versate l’impasto al suo interno [15].
Livellate la superficie [16] ed infornate in forno statico preriscaldato a 180° per circa 40-45 minuti ( se utilizzate il forno ventilato cuocete a 160° per circa 35 minuti). Per verificare la cottura fate la prova con uno stecchino: se, infilandolo, risulterà asciutto, significa che la torta è pronta; in caso contrario, proseguite la cottura per qualche minuto Una volta cotta sfornate la torta al cioccolato [17] e lasciatela intiepidire prima di sformarla dallo stampo. Ponetela quindi su una gratella [18] per farla raffreddare completamente prima di servirla.