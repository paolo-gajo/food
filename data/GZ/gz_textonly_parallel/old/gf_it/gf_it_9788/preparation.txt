Per preparare la torta flaò cominciate dalla base: spremete il succo d'arancia necessario alla ricetta e tenete da parte. Setacciate farina e lievito all’interno di una ciotola [1], mescolateli [2] e formate una fontana nella quale versare l’uovo, l’olio [3].
Poi unite il liquore [4], il succo d’arancia [5], lo zucchero [6]
e infine aromatizzate con la scorza grattugiata di limone [7]. Impastate con il cucchiaio di legno [8] fino ad ottenere un composto omogeneo [9].
Modellate con le mani ottenendo una sfera [10] e avvolgete nella pellicola trasparente lasciando riposare in frigorifero per una mezzora [11]. Nel frattempo occupatevi della crema: in un recipiente versate il caprino, il formaggio spalmabile e lo yogurt greco [12].
Poi insaporite con la cannella [13], grattugiate la scorza di mezzo limone [14]. Aggiungete lo zucchero [15]
e lavorate il tutto brevemente con la frusta a mano [16]. Completate versando le uova leggermente sbattute [17], la panna fresca liquida [18]
e le foglioline di menta (pulite delicatamente con un panno) sminuzzate al coltello; versatela subito appena sminuzzate per non disperderne sapore e profumo [19]. Riprendete la base, togliete la pellicola e tiratela con un mattarello su una spianatoia leggermente infarinata [20]. Dovrete ricavare una sfoglia capace di rivestire uno stampo, (con fondo estraibile) da 23 cm. Aiutandovi con il mattarello srotolate la sfoglia ottenuta sullo stampo [21].
Eliminate gli eccessi di pasta [22] e punzecchiate la base coi rebbi di una forchetta [23]. Versate quindi la crema [24]
e una volta pronta [25] procedete con la cottura in forno statico, già caldo, a 180° per circa 1 ora. Durante la cottura tenderà a gonfiare molto ma non preoccupatevi, una volta pronta infatti si abbasserà. Sfornatela e lasciatela raffreddare completamente a temperatura ambiente [26] prima di sformarla e lasciarla riposare in frigorifero per almeno 3 ore, meglio se per tutta la notte. Il giorno dopo potrete gustarla e agghindarla con frutta fresca, della menta o dei fiori giganti: buona torta flaò a voi [27]!