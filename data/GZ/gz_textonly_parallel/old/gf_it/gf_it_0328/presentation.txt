Come trasformare del pane raffermo avanzato dal giorno prima in uno sfizioso aperitivo? Provate a riutilizzarlo per preparare le polpette di pane: bocconcini croccanti fuori e morbidi all'interno per un delizioso antipasto finger food da servire abbinati ad una salsa a vostro piacere.Prepararle è molto semplice: basterà inumidire la mollica di pane raffermo mettendola a bagno con del latte. Con un uovo, prezzemolo e formaggio grattugiato l'impasto è pronto per realizzare le polpette. La croccante panatura invece si ottiene con l'uovo e il pangrattato in cui rotolare le polpette prima di friggerle.Potete anche decidere di arricchire questi fantastici bocconcini con un ripieno di provola o scamorza e dadini di prosciutto o zucchine ad esempio. A voi la scelta per gustare le polpette di pane come più preferite!