Per preparare i garganelli panna, prosciutto e piselli cominciate prendendo uno scalogno e tritandolo finemente [1]. Prendete ora una padella antiaderente e versatevi un filo di olio. Versate ora lo scalogno finemente tritato e lasciate passire a fuoco basso [2]. Mescolate di tanto in tanto lo scalogno per farlo passire in maniera uniforme [3].
Quando lo scalogno sarà passito ed avrà ottenuto una colorazione dorata versate nella padella i piselli [4]. Nel frattempo mettete a bollire in un tegame abbondante acqua per la pasta e salate. Quando l’acqua ritorna a bollore aggiungete la pasta. Continuate con la cottura dei piselli aggiungendo un cucchiaio o un mestolo di acqua di cottura [5] a seconda dell’esigenza. Aggiustate di sale e pepe. A questo procedete con il prosciutto. Tagliatelo a listarelle e quindi a dadini [6].
Prendete ora il vostro prosciutto tagliato a dadini ed aggiungetelo ai piselli che stanno cuocendo [7]. Abbiate cura di mescolare i piselli ed il prosciutto per uniformare bene gli ingredienti. A questo punto aggiungete la panna [8]. Aggiungete e un pizzico di noce moscata [9] ed aggiustate di sale e pepe.
I garganelli saranno ora pronti. Scolateli [10] ed aggiungeteli in padella assieme al sugo che avete preparato [11]. Fateli saltare con il sugo e mescolate in modo da far sì che i garganelli si uniformino al sugo. Servite quindi i vostri garganelli panna, prosciutto e piselli ancora caldi [12], spolverizzate con il Grana Padano DOP e… gustate!