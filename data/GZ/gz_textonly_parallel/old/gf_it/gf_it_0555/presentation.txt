Cosa c’è per cena stasera? La risposta varia di stagione in stagione, ma c’è un piatto veloce e ghiotto che non può mancare nei menu della settimana e che si può gustare 365 giorni l’anno: gli involtini di vitello con prosciutto e formaggio! Si tratta di un evergreen della cucina casalinga che riscuote da sempre il consenso di tutta la famiglia, del resto come resistere a queste tenere fettine di carne farcite con filante formaggio e fettine di prosciutto cotto? Facili e veloci, questi involtini diventeranno il vostro cavallo di battaglia. E se cercate altre versioni per realizzare gli involtini di carne provate anche la variante al sugo, o quelli con pancetta!