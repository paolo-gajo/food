Per realizzare le rape glassate per prima cosa lavate le rape sotto l’acqua corrente [1], quindi asciugatele e tagliatele a metà [2] per affettarle più facilmente, dovrete ottenere delle fettine di circa mezzo centimetro [3].
Trasferite le rape tagliate in una ciotola capiente, versatevi i 150 gr di miele [4], condite con l’olio di oliva [5] e insaporite con le spezie in polvere. La senape [6]
Lo zenzero [7], il cumino [8] e la paprika [9].
Profumate con le foglioline di timo [10], quindi salate [11] e versate l’acqua [12].
Mescolate per insaporire bene le rape, poi trasferitele in una teglia da forno e versate i restanti 6 g di miele [13] su tutta la superficie [14]. Cuocete le rape in forno statico preriscaldato a 200° per 35-40 minuti, irrorando di tanto in tanto la superficie delle rape con il fondo di cottura. Una volta terminata la cottura sfornate le rape glassate al miele e spezie [15], lasciatele intiepidire e poi servitele in accompagnamento a secondi piatti di carne o pesce