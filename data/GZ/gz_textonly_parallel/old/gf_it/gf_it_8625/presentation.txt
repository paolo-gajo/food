La mattina ha l'oro in bocca, ma quanto è difficile assecondare il suono martellante della sveglia. Il profumo di un buon dolce casalingo aromatico e soffice che ci aspetta sul tavolo della cucina potrebbe essere un bel motivo per alzarsi più volentieri! Con questo spirito abbiamo preparato il plumcake alle mele, un dolce che conforta nelle giornate autunnali e invernali più uggiose... ma anche una perfetta merenda da condividere con gli amici assieme ad una tazza di cioccolata calda o tè fumante! Tuffatevi anche voi nella morbidezza del plumcake alle mele, scoprite come è semplice prepararlo!