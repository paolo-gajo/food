Per preparare le zucchine ripiene, lavate le zucchine sotto acqua corrente, tamponatele con un panno pulito e tagliate la calotta per formare il cappello [1]. Incidete il perimetro interno con un coltellino, praticate una croce nella polpa [2] ed estraetene uno spicchio alla volta [3]. 
Utilizzando uno scavino ripulite bene l'interno della zucchina [4], lasciando circa 1 cm di parte bianca [5]. Avrete così pronti sia le calotte che i gusci da farcire. Salate l'interno delle zucchine [16] e cuocetele in forno a 200° per 15 min. Tritate grossolanamente l'interno delle zucchine e tenetelo da parte.
Intanto dedicatevi al ripieno: in una ciotola versate la carne trita [7] e aggiungete la salsiccia privata del budello [8] e il Parmigiano grattugiato [9].
Unite anche la polpa delle zucchine tritata [10], le uova leggermente sbattute [11] e la mollica di pane tritata [12]. 
Unite il prezzemolo tritato, salate, pepate [13] quindi amalgamate il composto con le mani [14] fino ad ottenere un impasto omogeneo [15]. 
Ungete una teglia profonda con un filo d'olio [16]. Riprendete le zucchine (precotte) e trasferitele all'interno della teglia [17], poi riempitele fino all'orlo con il ripieno appena preparato [18]. 
Trasferite all'interno della teglia anche le calotte; cuocete il tutto in forno statico preriscaldato a 170° per circa 60 minuti. Le zucchine ripiene dovranno diventare dorate e croccanti in superficie. Quindi sfornatele [20] e servite le zucchine ripiene, posizionando la calotta sopra al ripieno [21].