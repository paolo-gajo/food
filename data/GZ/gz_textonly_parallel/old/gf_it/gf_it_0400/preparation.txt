Per preparare la torta con crema al limone iniziate a realizzare proprio quest'ultima. Come prima cosa ponete a scaldare il latte in un tegame a fiamma dolce. Nel frattempo ponete i tuorli in una ciotola capiente, aggiungete lo zucchero [1] e sbattete rapidamente. Versate poi il succo di un limone [2], sbattete ancora e aggiungete anche la maizena [3]. 
Continuate a mescolare con la frusta fino ad ottenere un composto liscio [4]. Non appena il latte inizierà a bollire [5] versatelo poco per volta all'interno del composto di tuorli [5] e mescolate. Riversate quindi tutto il composto nel tegame e riportate sul fuoco mescolando con una spatola [6]. 
Aggiungete anche la scorza grattugiata dei 3 limoni [7] e continuate a mescolare fino a che non si sarà addensata [8]. Se dovessero comparire dei grumi allontanate la crema dal fuoco e mescolate energicamente con la spatola per eliminarli. Non appena avrete ottenuto una crema liscia versatela all'interno di una pirofila [9] e coprite con la pellicola a contatto. Lasciate intiepidire, poi riponete in frigorifero a raffreddare per almeno 2 ore. 
Nel frattempo iniziate a preparare la frolla morbida. In una ciotola versate la farina, aggiungete lo zucchero [1], il lievito [2] e i cubetti di burro freddo [3].
Miscelate gli ingredienti con le mani [4] fino a che non avrete ottenuto un composto sabbioso. Quindi aggiungete le uova leggermente sbattute [6] e la scorza di limone.
Amalgamate bene tutti gli ingredienti impastando a mano (7-8) e trasferite su un piano per compattare meglio il panetto [9].
Avvolgete nella pellicola [10] e lasciate riposare per un'ora in frigorifero. Trascorso questo tempo stendete la frolla, su un piano infarinato, con un mattarello fino ad ottenere uno spessore di mezzo cm [11]. Imburrate uno stampo da 22 cm e trasferite la frolla all'interno [12],
Pressate con le mani in modo da farla aderire su tutta la superficie. La pasta frolla dovrà rivestire almeno metà dell'altezza dello stampo, eliminate con un coltellino l'eccesso di pasta [13] e utilizzatelo per inspessire e livellare il bordo [14]. A questo punto riponete in frigorifero per almeno 10 minuti [15].
Nel frattempo occupatevi di preparare l'impasto per la copertura. Come prima cosa fondete il burro e lasciatelo intiepidire. Ponete le uova e il tuorlo in una ciotola, aggiuntete lo zucchero [1] e montate il tutto con le fruste elettriche fino ad ottenere un composto chiaro e spumoso [2]. Senza spegnere le fruste versate il latte [3]
e aggiungete la scorza di limone [4]. A questo punto setacciate all'interno delle uova sia la maizena [5] che la farina [6]
e mescolate con una frusta delicatamente dal basso verso l'alto [7]. Aggiungete anche il burro ormai tiepido [8] e mescolate nuovamente dal basso verso l'alto fino a farlo assorbire senza smontare il composto [9]. Tutte le preparazioni sono completate.
A questo punto riprendete la crema, lavoratela con un cucchiaio per ammorbidirla [1] e trasferitela in un sac-à-poche [2]. Distribuite circa metà della crema partendo dal centro [3] 
e creando una spirale su tutta la superficie [4]. Ricoprite con l'impasto della torta margherita [5] e livellate la superficie con una spatola [6]. 
Riprendete la crema avanzata e ponetene un mucchietto al centro del dolce [7], poi partendo da questo disegnate 8 spicchi [8] e sistemate ancora un mucchietto di crema al centro di ognuno [9]. 
A questo punto [10], cuocete in forno statico preriscaldato a 170° per circa 55 minuti nel ripiano in basso. Una volta cotta sfornate la torta con crema al limone [11] e lasciatela raffreddare completamente prima di sformarla e servirla [12]. 