Per preparare la salsiccia in padella cominciate dividendo le salsicce una ad una se fossero legate dallo spago [1]. Schiacciate uno spicchio d'aglio pulito sotto al dorso di una lama [2] e spostatevi ai fornelli. In una padella versate pochissimo olio [3],
adagiate le salsicce [4] e unite anche l'aglio insieme al rametto di rosmarino e la foglia di alloro [5]. Lasciate sfrigolare a fiamma vivace per circa 10 minuti mescolando non appena i vari lati si sono un po' abbrustoliti [6].
Rimuovete gli odori, abbassate la fiamma e coprite con il coperchio [7] quindi lasciate cucinare ancora per una decina di minuti agitando di tanto in tanto la padella [8]. Ecco pronta la vostra salsiccia in padella da gustare caldissima, guarnite con le erbe aromatiche fresche e buon appetito [9].