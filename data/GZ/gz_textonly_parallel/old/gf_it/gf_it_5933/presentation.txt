La focaccia: una merenda perfetta! Fragrante, calda appena sfornata con l'inconfondibile profumo di casa e di genuinità! Oggi vi proponiamo di mordere una focaccia morbida, ottima da sola e ancora più buona accompagnata con salumi o verdure grigliate con cui poterla farcire! Se siete tra gli amanti della merenda salata, ecco la ricetta che cercavate per radunare grandi e piccini a tavola, ideale anche per un pic-nic! Abbiamo scelto di aromatizzarla nella maniera più classica: con del rosmarino e saporiti fiocchi di sale che si scioglieranno lentamente e rilasceranno sulla superficie un gradevole gusto sapido. Siamo certi che la focaccia morbida verrà salvata tra le vostre preparazioni preferite e, già che ci siete, provate anche la versione mignon con la ricetta delle focaccine, pratiche monoporzioni da gustare da sole o farcite!