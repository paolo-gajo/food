I grandi classici di pasta sono un vanto della cucina italiana e una vera garanzia di successo, ma anche certe varianti non sono da meno… come la carbonara di mare, per esempio, o gli spaghetti con polpo alla puttanesca che vi proponiamo in questa ricetta! Un primo piatto altrettanto stuzzicante e saporito, ma un po’ più lungo da preparare rispetto alla versione originale dato che il polpo viene prima lessato e poi aggiunto al resto degli ingredienti. Perfetti per un menù dal gusto mediterraneo, potete servire gli spaghetti con polpo alla puttanesca con un semplice secondo di pesce o con una sfiziosa frittura!