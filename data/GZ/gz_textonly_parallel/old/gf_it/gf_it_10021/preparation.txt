Per preparare i panini tricolore come prima cosa realizzate il poolish. Sciogliete il lievito nell'acqua a temperatura ambiente [1], unitelo alla farina [2] e mescolate con le mani fino ad ottenere una consistenza liscia. Coprite con pellicola e lasciatelo a temperatura ambiente per 1 ora. Poi trasferite in frigorifero per 23 ore.
Trascorse le 23 ore riprendete il poolish e lasciatelo per 1 ora a temperatura ambiente [4]. A questo punto versate in un mixer le foglie di basilico ben pulite, l'olio [5] e frullate il tutto [6].
Adesso realizzate l'impasto. Versate la farina nella ciotola di una planetaria, unite il lievito fresco sbriciolato e il malto [7]. Aggiungete l'acqua [8] e iniziate ad impastare con il gancio. Aggiungete il poolish [9]
e lavorate a velocità moderata [10] fino a che non sarà completamente assorbito. Aggiungete poi l'olio a filo [11], il sale [12] 
e continuate a lavorare fino a che l'impasto non sarà ben incordato [13]. Trasferite poi su un piano [14] e formate un panetto [15]. 
Dividete quindi l'impasto in 3 parti da 540 g [16]. Prendete una parte date una forma sferica, mettete in una ciotola [17] e coprite con pellicola. Prendete un'altra parte unite la salsa di basilico [18] 
e impastate con le mani [19]. Aggiungete poi i 35 g di farina 00 [20] e lavorate ancora [21]. 
Trasferite in una ciotola [22] e coprite con pellicola. Passate all'ultimo impasto. In una ciotolina versate la paprika e l'acqua [23]. Mescolate con un cucchiaio [24]
e trasferitelo sull'impasto [25]. Lavorate con le mani [26], poi aggiungete i 15 g di farina [27]
e impastate ancora [28]. Trasferite in ciotola e coprite con pellicola. Lasciate lievitare i 3 impasti [29] per 3-4 ore, fino a che non saranno raddoppiati di volume [30]. 
A questo punto dividete ciascun impasto in 6 porzioni da 90g e formate delle palline [31][32]. Se dovesse essere necessario per formare le palline verdi potete aggiungere un pizzico di farina, ma senza esagerare. Coprite con un canovaccio per non far seccare le palline e prendetene una di ogni colore. Date la forma di un filoncino prima a quello rosso [33],
poi affiancate a questo un filoncino bianco [34] e in ultimo uno verde. Unite le estremità, pizzicandole con le dita, in modo da sigillare bene [35]. Disponete su una leccarda da forno e proseguite con la formazione degli altri panini [36]. 
Lasciate lievitare per 30 minuti, coprendo con un canovaccio [37]. Cuocete in forno statico preriscaldato a 220° per 30 minuti nel ripiano centrale. Estraete i panini dal forno quando saranno ben dorati [38], trasferiteli su una gratella [39] e lasciateli intiepidire prima di gustarli. 