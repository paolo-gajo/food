Ci sono ingredienti buoni anche da soli, ma ancora più gustosi se abbinati e utilizzati per creare dei piatti saporiti, tutti da condividere. La salsiccia ad esempio, insieme al porro, può creare un primo piatto dal gusto rustico e prelibato, come le pappardelle salsiccia e porri. Un piatto dal sapore deciso e autentico: le pappardelle ruvide e porose sono perfette per raccogliere il ricco condimento, mentre i toni delicati dei porri abbracciano la carne succulenta della salsiccia… un accostamento di sapori da proporre anche come antipasto, per esempio con la ricetta dei porri al prosciutto crudo. Saporite e avvolgenti, queste pappardelle si preparano in poco tempo, e sono perfette per ospiti inaspettati o per una cena in famiglia. Accompagnatele con un corposo vino rosso ed abbandonatevi al piacere di queste pappardelle con salsiccia e porri!