Per preparare l'insalata di mare incominciate con la pulizia del pesce. Partite dalle vongole. Se notate qualche guscio dischiuso o rotto scartatele. Poi immergetele in uno scolapasta posto all'interno di una ciotola. Coprite d'acqua fresca e aggiungete abbondante sale grosso, come per ricreare l'acqua marina. Lasciate in ammollo così per un paio d'ore [1]. Occupatevi delle cozze. Sciacquatele sotto acqua corrente; con il dorso della lama di un coltello eliminate tutte le incrostazioni e i cirripedi (i parassiti sul guscio) e con un movimento energico staccate manualmente la barbetta (o bisso) che fuoriesce dalle valve [2]. Ancora sotto l’acqua fresca corrente e utilizzando una paglietta d'acciaio (oppure una spazzola rigida), sfregate energicamente le cozze per eliminare ogni impurità. Una volta pulite, mettete da parte [3].
Pulite i gamberi. Eliminate la testa [4] e la coda, poi con le dita togliete il carapace [5]; incidete il dorso ed estraete l'intestino interno (il filamento nero) tirandolo delicatamente con la punta di un coltellino (in alternativa potete utilizzare uno stuzzicadenti) [6].
Prendete i calamari, staccate la testa ed eliminate la cartilagine interna [7]; sciacquateli sotto acqua corrente [8] ed eliminate la pelle e le pinne [9].
Tagliate ad anelli i calamari e tenete da parte [10]. Procedete dunque alla pulitura del polpo, mettetelo su un tagliere e con un coltello incidete la sacca all'altezza degli occhi per eliminarli [11]; eliminate anche il becco poso al di sotto [12],
Sciacquate il polpo sotto acqua fresca dopodiché frollate la carne battendo con un martelletto o un batticarne. Estraete le interiora dal capo lavando accuratamente l'interno della sacca [13]. Tagliate a tocchetti grossolani il sedano e la carota [14], poi ponete insieme alle foglie di alloro, il prezzemolo e ai grani di pepe in una pentola piena d'acqua. Non appena questa è a bollore immergete i tentacoli del polpo per 4-5 volte, li farà arricciare [15].
Quindi immergetelo completamente e coprite con il coperchio, lasciate sobbollire per 30-35 minuti; di tanto in tanto potete eliminare dall'acqua di cottura i residui e la schiuma che si creano in superficie [16]. Prima di scolarlo, infilzate la carne con i rebbi di una forchetta per verificare la cottura: al centro dovrà risultare intenerito ma sodo. Quando sarà pronto sollevatelo, senza buttare l'acqua di cottura, [17] e mettetelo a intpiepidire in uno scolapasta [18].
Nella stessa acqua di cottura del polpo fate bollire prima i calamari [19] per 5-8 minuti, a seconda della grandezza, e poi i gamberi per 30 secondi [20]. Scolate e fate intiepidire. Intanto scolate le vongole, sciacquatele e sbattetele sul tagliere, una ad una, per assicurarvi che non ci siano gusci pieni di sabbia [21].
Nel frattempo fate rosolare uno spicchio d’aglio con un filo di olio in una padella antiaderente. Quando l’aglio sarà ben dorato, versate le cozze [22] e le vongole [23] e cuocete coprendo con un coperchio, lasciando che si aprano spontaneamente: ci vorranno circa 5 minuti [24].
Trascorso questo tempo, controllate tutte le cozze e le vongole: quelle che non si saranno aperte andranno buttate. Spegnete il fuoco e scolatele. Svuotate cozze e vongole in una ciotola avendo cura di tenerne qualcuna di entrambe per le decorazione finale del piatto [25]. Trasferite il polpo ormai freddo su un tagliere e tagliate i tentacoli a pezzetti della misura di 0,5 cm [26]. In una ciotolina a parte preparate il condimento: versate il succo di limone, l’olio [27]
sale, pepe e prezzemolo tritato [28], sbattete qualche istante per emulsionare con una forchetta o una frusta e versate sul composto [29]. Mescolate e la vostra insalata di mare è pronta per essere servita [30]!