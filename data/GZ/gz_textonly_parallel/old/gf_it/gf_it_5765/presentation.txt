Le schiacciate con insalata di patate all’Asiago sono un finger food sfizioso e saporito, che potete realizzare in un batter d’occhio. La morbidezza delle patate tagliate a cubetti e il loro sapore neutro, vengono esaltati dal gusto delicato e caratteristico dell’Asiago, il formaggio a pasta semi-cotta prodotto in Veneto. Una volta cotte le patate, riducetele a cubetti e spolverzzatele con del prezzemolo tritato, aggiungete l'Asiago a cubetti per completare questa gustosa insalatina.Concludete con una spolverata di curry, per formare un goloso contrasto con i dadini di patate e Asiago, che si sposano alla perfezione con la croccantezza e la fragranza delle schiacciate. Abbinate poi le vostre schiacciate con insalata di patate all’asiago a un vino bianco fresco oppure a uno spumante secco, farete un figurone!