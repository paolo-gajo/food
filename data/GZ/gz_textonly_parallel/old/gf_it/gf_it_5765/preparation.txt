Per preparare le schiacciate con insalata di patate all’Asiago, iniziate cuocendo le patate in una pentola a pressione per 10 minuti. Una volta cotte, scolatele con un colapasta e pelatele [1], dopodichè ponetele su un tagliere e dividetele a metà. Ricavate quindi dei piccoli cubetti [2], trasferiteli in una ciotola e conditeli con olio extravergine di oliva [3].
Salate e pepate a piacere l’insalatina di patate [4] e aggiungete anche del prezzemolo tritato [5]. Ora ponete la toma di Asiago sul tagliere e dopo aver formato dei bastoncini, tagliate a dadini [6].
Unite i dadini di Asiago alle patate [7] e poi disponete le schiacciate croccanti su un piano. Conditele versando l’insalata di patate all’Asiago con un cucchiaio [8] e terminate con una spolverata di curry [9]. Le vostre schiacciate con insalata di patate all’Asiago sono pronte per essere servite!