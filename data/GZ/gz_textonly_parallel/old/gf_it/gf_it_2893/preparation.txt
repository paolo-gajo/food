Per realizzare i fiori di zucca ripieni di speck e mozzarella prendete i fiordi zucca: lavateli delicatamente e asciugateli tamponandoli con della carta assorbente, i fiori serviranno interi quindi eliminate le escrescenze, il gambo, e il picciolo [1] mantenendo integra la coppa inferiore, per evitare che il ripieno fuoriesca. Divaricateli con delicatezza e poneteli su un tagliere [2]. Intanto preparate il ripieno: tagliate a bastoncini la mozzarella [3]
poneteli a scolare in un colino [4] in modo che non perdano acqua in cottura. Lavate le zucchine e tagliatele a rondelle [5], lavate il cipollotto, ed affettate finemente la parte bianca [6].
Scaldate in padella un filo di olio, unite il cipollotto [7] e fatelo rosolare a fuoco dolce per 5 minuti, unite poi i cubetti di speck e le zucchine tagliate a rondelle [8] e cuocete per altri 8-10 minuti per ammorbidire le zucchine. Aromatizzate con qualche fogliolina di timo fresco [9]
trasferite tutto in una ciotola dal bordo alto, frullate con il mixer ad immersione [10] il tempo necessario per ottenere un composto cremoso e omogeneo, poi unite la ricotta [11], l’uovo [12]
mescolate con la frusta [13] per amalgamare gli ingredienti. Per ultimo unite il Grana Padano grattugiato [14] , mescolate ancora e poi trasferite la crema in un sac-à-poche [15]
e farcite i fiori di zucca con il composto [16] al centro inserite un bastoncino di mozzarella [17], poi richiudete bene i fiori avvitando le punte [18]
adagiateli su una pirofila oleata, uno accanto all’altro [19], spolverate la superficie con il Grana Padano grattugiato [20] e cuocete in forno statico preriscaldato per 10 minuti a 180°. A cottura ultimata, sfornate i fiori di zucca ripieni di speck e mozzarella [21] e lasciateli intiepidire prima di portarli in tavola.