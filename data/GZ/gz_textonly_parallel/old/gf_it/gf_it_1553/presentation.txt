I muffin sono delle piccole tortine, d'origine americana, realizzate con pochi e semplici ingredienti. Abbiamo realizzato tante varianti come quella al cioccolato di cui ci siamo innamorati tutti. Oggi vogliamo regalarvi la ricetta dei muffin al caffè! Un dolcetto facile e veloce, studiato per i più grandi... una carica di gusto ed energia perfetta per la colazione o la merenda. Potrete impreziosire questi muffin con una glassa al caffè, prendendo ispirazione dalla ricetta di questo plumcake o aggiungere gocce di cioccolato nell'impasto per i più golosi! Qualunque sia la vostra variante, siamo sicuri sarà un gran successo! 