Per preparare l’insalata di seppie portate a bollore l'acqua in un tegame capiente. Quindi abbassate il fuoco e versate le seppie già pulite [1]. Cuocete a fuoco medio–alto per 15 minuti: la cottura dipende dalla grandezza delle seppie. Scolate le seppie [2] e lasciatele raffreddare in una ciotola [3], coprite con pellicola o con un piatto.
Nel frattempo lavate le verdure. Pelate le carote e tagliate a listarelle di circa 5mm di spessore e 4-5 cm di lunghezza [4]. Tagliate finemente il sedano con le sue foglie più o meno delle stesse dimensioni e tenete da parte [5]. Tagliate a rondelle fini i ravanelli [6].
Riducete anche le seppie a listarelle di circa 1 cm [7]. Versate tutto in ciotola [8] [9].
Spremete il succo di limone [10], unitelo all'olio [11] e mescolate per creare una citronette fluida e ben amalgamatata [12].
Versate il condimento sull'insalata di seppie, condite a piacere con sale e pepe [14], mescolate e servite subito!