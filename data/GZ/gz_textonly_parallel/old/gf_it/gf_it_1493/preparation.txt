Per preparare le scaloppine in rosa, occorre che le carne sia di ottima qualità e molto tenera. Per prima cosa prendete un tagliere, adagiatevi le fettine e poi battetele con un batticarne [1], se le fettine sono molto grandi tagliatele a metà in modo da ottenere delle porzioni regolari [2]. Infarinate le fettine da entrambi i lati [3]. Intanto fate scaldare l'olio e il burro in una padella antiaderente.
Quando l'olio sarà caldo, adagiatevi le scaloppine e lasciatele rosolare da entrambi i lati un paio di minuti, finché non si saranno dorate (4-5). Unite il vino e lasciatelo evaporare [6].
Intanto diluite il concentrato di pomodoro con dell’acqua o del brodo caldo [7]. Quando il vino sarà evaporato aggiungete il pomodoro [8] e aggiustate di sale e di pepe, secondo i vostri gusti. Quando il pomodoro si sarà ben amalgamato aggiungete qualche cucchiaio di latte per stemperare il fondo di cottura [9]
e poi unite il mascarpone che avrete stemperato con un goccio di latte [10], versate il mascarpone in padella e amalgamate bene il tutto [11], lasciate cuocere finché il sugo non si sarà addensato, quindi aggiungete il pepe rosa in grani [12]. Servite le scaloppine in rosa ricoperte con il sugo al mascarpone.