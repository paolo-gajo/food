Fare l’impasto della pizza a casa è una vera soddisfazione, però non sempre si ha la possibilità di aspettare una lunga lievitazione. E' possibile realizzare la pizza con bicarbonato? La nostra risposta è sì! Si tratta di un'ottima alternativa: basterà un’ora di riposo e sarà già pronta da stendere e condire con i vostri ingredienti preferiti! Noi vi suggeriamo il classico abbinamento, pomodoro e mozzarella, per una deliziosa margherita, o magari aglio e acciughe per una semplice marinara. Largo alla fantasia quindi, perché la pizza con bicarbonato ha tutte le carte in regola per diventare un apprezzatissimo salva-cena o salva-aperitivo!