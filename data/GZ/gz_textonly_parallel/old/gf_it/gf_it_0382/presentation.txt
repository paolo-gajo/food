Soffici plumcake, biscotti e golose torte semplici o al cocco e rinfrescanti gelati, queste sono solo alcune delle delizie casalinghe a base di yogurt con le quali vi abbiamo ingolosito a prima vista e, al nostro ricettario di merende e colazioni, aggiungiamo oggi questi prelibati muffin allo yogurt, piccole tortine morbide dal gusto leggero e neutro che piaceranno a tutti. Semplici e veloci, questi muffin sono ideali da gustare al mattino con una tazza di latte o caffè, per dare una carica di energia e di buonumore alla vostra giornata. Ma non solo, basterà ricoprirli con una vellutata glassa al cioccolato si trasformano in un baleno in dolcetti stuzzicanti per arricchire un buffet delle feste!Per una versione ancora più leggera, al posto dello yogurt, abbiamo provato i muffin soffici al limone che hanno il latte nell'impasto... da provare!