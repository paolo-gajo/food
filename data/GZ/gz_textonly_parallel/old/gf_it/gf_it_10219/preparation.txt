Per preparare i cupcake iniziate dall'impasto del cuore bianco: sciogliete il cioccolato bianco a bagnomaria. Poi in una ciotola setacciate la farina con il lievito. Poi nella ciotola di una planetaria, versate il burro sciolto [2] e aggiungete lo zucchero [3] e riducete gli ingredienti in crema.
Poi aggiungete il tuorlo [4], quando lo avrete incorporato versate anche il cioccolato bianco precedentemente disciolto [5]. Trasferite il composto in una ciotolina e versate la farina setacciata con il lievito [6].
Mescolate gli ingredienti accuratamente [7]. Prendete una teglia delle dimesioni di 15x10 e foderatela con carta da forno. Quindi versate l'impasto ottenuto [8]. Livellatelo con il dorso di un cucchiaio [9]
per stenderlo uniformemente su tutta la superficie della teglia [10]. Poi infornate in forno statico preriscaldato per 15 minuti a 180°. Quando sarà cotto e ben dorato in superficie, sfornatelo e fate intiepidire [11]. Dedicatevi quindi all'impasto dei cupcake al cioccolato e caffè: sciogliete a bagnomaria il cioccolato fondente. Quindi in una ciotola setacciate la farina, aggiungete il cacao amaro e il lievito [12]. Poi ripetete tutti i passaggi per realizzare l'impasto come nelle foto sequenze da 1 a 4 (montate il burro fuso con lo zucchero, aggiungete le uova una alla volta). Lasciate un momento il composto da parte e dedicatevi a preparare il caffè da aggiungere all'impasto dei cupcake.
Mettete l'acqua fredda, possibilmente povera di calcare, all'interno della caldaia fino alla valvola di sicurezza [13] (altrimenti otterrete un caffè più lungo). Riempite il filtro con il caffè macinato [14] e livellate ad ogni cucchiaino di caffè aggiunto battendo il filtro sul tavolo con movimenti decisi [15], fino a raggiungere il bordo del filtro.
Non pressate con il cucchiaino, nè operate fori e avvitate bene la caffettiera [16] (per evitare che il caffè fuoriesca dai lati mentre sale), quindi ponetela su una fiamma bassa e costante, per ottenere un caffè corposo. Man mano che il caffè sale si formerà una schiumetta densa [17]; consigliamo di non lasciar gorgogliare troppo a lungo il caffè, per mantenerne intatti aroma e dolcezza. Quindi spegnete il fuoco e il vostro caffè da usare nella preparazione è pronto: mescolatelo direttamente nella moka con un cucchiaino, per renderlo più omogeneo [18].
A questo punto ponete il composto ottenuto in precedenza in una ciotolina, aggiungete il cioccolato fondente fuso [19] e versate 10 g del caffè che avete realizzato [20]. Unite anche le polveri [21].
Mescolate gli ingredienti per ottenere un composto omogeneo [22]. Quindi riempite una sac-à-poche aiutandovi con un cucchiaio [23]. Prendete uno stampo per muffin da 12, inserite in ciascuno spazio i pirottini di carta quindi versate lo stampo all'interno arrivando ai 3/4 di impasto [24].
A questo punto potete sformare l'impasto bianco: ponetelo su un tagliere e con un coppa pasta di 2 cm ricavate dei tondini [25]. Ponete i tondini di impasto bianco al centro di ciascun cupcake [26] facendoli sprofondare nell'impasto scuro. Quindi infornate i cupcake al cioccolato e caffè con cuore bianco in forno statico a 170° per 15-20 minuti, verificando la cottura con uno stuzzicadente. Una volta sfornati, fateli raffreddare [27] et voilà: i vostri cupcake al cioccolato e caffè con cuore bianco sono pronti!