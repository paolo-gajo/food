I cupcake al cioccolato e caffè con cuore bianco sono piccole delizie dal gusto e dalla bontà doppia che si ispirano alla ricetta dei cupcakes al cioccolato con l'aggiunta di una variante aromatica al caffè!Infatti l'esterno è realizzato con un impasto a base di caffè di pregiata miscela arabica e cioccolato fondente, mentre all'interno c'è un cuore di impasto ottenuto con cioccolato bianco.Due facce della medaglia del piacere, unite in un abbraccio morbido e profumato come solo i cupcake sanno fare.Preparare i cupcake al cioccolato e caffè con cuore bianco è molto semplice, provate a farli per un dolce risveglio oppure offriteli per una pausa golosa!