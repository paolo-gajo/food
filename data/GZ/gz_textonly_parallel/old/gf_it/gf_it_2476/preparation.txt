Per preparare il cosciotto d'agnello al forno iniziate ad occuparvi della carne. Per prima cosa cercate di liberare la parte finale dell'osso dalla carne [1], cosicchè in cottura non tenderà ad arricciarsi. Poi eliminate la parte di grasso in eccesso [2] su tutto il cosciotto, fino a ripulirlo quasi completamente [3].
A questo punto salate [4], pepate e massaggiate la carne con le mani [5]. Poi trasferitelo all'interno di una teglia leggermente unta e cospargete l'intera superficie con un filo d'olio [6]. 
Ricoprite con i rametti di rosmarino e timo [7]. Cuocete in forno statico preriscaldato a 180° per 50 minuti, posizionandolo nel ripiano basso del forno, girando il cosciotto a metà cottura [8]. Una volta che sarà ben rosolato e perfettamente cotto da entrambi i lati [9] servite il vostro cosciotto d'agnello ancora fumante!