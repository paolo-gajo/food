Sono fiori stupendi, in tutte le loro fasi in natura: i carciofi. Belli da vedere e così versatili in cucina. I romani ne hanno fatto cavalli di battaglia in due gustosissime ricette: carciofi alla romana e alla giudia! Con i carciofi fritti alla senape, invece, potete realizzare un contorno (o secondo piatto) sfizioso e molto gustoso, dalla preparazione davvero semplice e veloce, che consiste nell’intingere i cuori di carciofo in una saporita pastella aromatizzata alla senape e prezzemolo, per poi friggerli in abbondante olio caldo.Se non avete tempo o voglia di pulire i carciofi, potete procurarvi dei cuori di carciofo surgelati, già puliti e pronti per l’uso.