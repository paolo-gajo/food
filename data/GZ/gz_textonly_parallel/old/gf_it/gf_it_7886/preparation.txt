La prima cosa per preparare i carciofi fritti alla senape è mondare i carciofi: eliminate le foglie esterne più dure [1], e tagliate la parte superiore dei carciofi [2] e il gambo tagliandolo appena sotto la base del carciofo (per vedere come clicca qui) mantenendo solo il cuore, per evitare che i carciofi si anneriscano durante la preparazione cospargeteli con la metà di un limone [3]
Quindi tagliate ogni carciofo in otto parti [4], e una volta terminata la pulizia immergeteli in acqua acidulata.Dopo aver mondato i carciofi, passate alla preparazione della pastella: in una ciotola capiente mettete le uova, aggiungete la farina [5], il sale [6],
e la senape, e con l’aiuto di uno sbattitore o mixer, realizzate una pastella [7] aggiungendo durante la preparazione anche il cucchiaio di olio [8] e il cucchiaino di lievito [9]; se la pastella dovesse risultare troppo densa unitevi 1 o 2 cucchiai di acqua tiepida (viceversa, aggiungete poca farina).
Versate nella pastella i carciofi, scolati e asciugati, e lasciate che si impregnino bene per qualche minuto [10]. Nel frattempo scaldate l’olio di semi (o se preferite di oliva), nel quale tufferete uno per uno i vari spicchi di carciofo, facendo attenzione che non si attacchino uno con l’altro [11]; rigirateli su se stessi qualche volta, al fine di dorarli su tutta la superficie. A seconda della dimensione del carciofo, nel giro di 5/7 minuti saranno pronti, quindi toglieteli dall'olio e poneteli a scolare su della carta assorbente da cucina [12]; serviteli ancora caldi, cospargendoli eventualmente con un pizzico di sale.