Per preparare la torta all'acqua al limone e zenzero iniziate con la sbucciatura dello zenzero [1]. Tagliatelo poi a pezzetti [2] e procedete poi a sbucciare il limone con un pelapatate, ricavandone la scorza [3].
Versate l'acqua in un pentolino e portatela a bollore: a quel punto versate lo zenzero a pezzetti [4] e la scorza del limone [5]. Lasciate bollire per 10 minuti e poi togliete il pentolino dal fuoco. Incidete una bacca di vaniglia nel senso della lunghezza e con un coltello raccoglietene i semini [6]
Togliete il pentolino dal fuoco e aggiungete i semini di vaniglia [7]. Aggiungete anche la bacca [8] poi coprite il pentolino con la pellicola trasparente [9] e lasciate il tutto in infusione per almeno 2 ore (o anche per tutta la notte).
Trascorso questo tempo, filtrate l'infuso con un colino, potete raccoglierlo in una brocca [10]. Mettete lo zucchero in una ciotola capiente e versateci l'infuso [11], mescolando bene per far sciogliere lo zucchero [12].
Aggiungete l'olio di semi [13], sempre mescolando bene. Setacciate la farina con il lievito e aggiungete le polveri, un cucchiaio per volta, all'emulsione di acqua, zucchero e olio [14], mescolando bene per evitare la formazione di grumi. Procedete fino a quando non avrete incorporato tutta la farina [15].
Oliate uno stampo da 24 centimetri di diametro, utilizzando l'olio di semi [16] e distribuendolo bene su tutta la superficie dello stampo, aiutandovi con un po' di carta da cucina [17]. A questo punto infarinatelo, utilizzando un cucchiaio di farina [18] e capovolgendo lo stampo per eliminare l'eccesso.
Versate l'impasto nello stampo [19]: se necessario, aiutatevi con una spatola per distribuire l'impasto in modo uniforme [20] e infornate nel forno statico preriscaldato a 180° per 50 minuti. Trascorso questo tempo, fate la prova dello stecchino: se esce asciutto e pulito significa che la torta è cotta. Sfornatela e lasciatela raffreddare [21].
Mentre la torta raffredda, dedicatevi alla preparazione della glassa: mettete lo zucchero a velo in una ciotolina e aggiungete l'acqua [22]. Mescolate bene fino a ottenere un composto privo di grumi [23] e aggiungete mezzo cucchiaino di colorante alimentare in gel di colore giallo [24].
Mescolate bene per amalgamare bene il colorante [25] e poi sformate la torta, disponendola su un piatto [26]. A questo punto potete procedere con la glassatura: versate la glassa sulla torta [27]
e distribuitela bene su tutta la superficie, aiutandovi con il dorso di un cucchiaio [28]. Decorate la torta con una fettina di zenzero [29] e lasciate riposare finché la glassa non sarà asciutta [30]. La vostra torta all'acqua al limone e zenzero è pronta per essere gustata!