Il ciambellone all'acqua è un dolce alto soffice e profumato, perfetto per la colazione e la merenda di tutta la famiglia! Per questa morbida delizia abbiamo unito due preparazioni casalinghe molto amate: il ciambellone, con la sua tipica forma, e la torta all'acqua dalla quale abbiamo preso in prestito l'impasto senza burro e senza latte. I nostri golosi "esperimenti" non si sono fermati qui: provate anche il ciambellone all'acqua al cacao oppure la versione della torta all'acqua al cioccolato o quella aromatizzata al caffè, riscoprirete la genuinità in un soffice e goloso dolce!