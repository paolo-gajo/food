La frittata è il salvacena per eccellenza; una preparazione facile e veloce da realizzare, da realizzare in mille versioni. Nonostante la sua semplicità c'è sempre qualcuno che ha paura di fare un pasticcio nel girarla in padella! A chi non è capitato di spargere un po' di uova sul piano di cottura in cucina? Ecco uno dei motivi per preparare una soffice e gustosa frittata di patate al forno! Non occorrerà girarla, né cuocere prima le patate... basterà tagliarle a piccoli cubetti in modo che cuociano in forno dolcemente assieme all'uovo per un risultato dalla morbidezza sorprendente! Comoda da trasportare per una gita fuori porta come la ricetta di base, perfetta da tagliare a cubetti per arricchire un aperitivo a buffet oppure come semplice secondo in alternativa alle classiche frittate in padella o alle omelette... per fare pratica, poi, c'è sempre tempo!