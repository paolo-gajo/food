Insieme alle lasagne è indubbiamente uno dei piatti italici che meglio ci rappresenta all’estero e non solo. Una ricetta verace, con pochi ingredienti caratteristici e dal gusto inconfondibile capace di mettere tutti d’accordo e allo stesso tempo di accendere le più fervide discussioni. Parliamo della carbonara, di cui oggi vi proponiamo una variante alternativa per chi adora sperimentare in cucina nuovi sapori con le primizie primaverili. Se avete già gustato la versione con i carciofi, quella stupefacente di mare o quella alternativa al forno, anche la carbonara di verdure vi conquisterà. Persino chi di noi in redazione non ama moltissimo le verdure non è riuscito a resistere all'assaggio!