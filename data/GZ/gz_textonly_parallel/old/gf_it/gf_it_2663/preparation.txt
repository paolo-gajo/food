Per preparare il panino wurstel e patatine iniziate ricoprendo una teglia con della carta da forno, ponetevi le patatine [1] e infornatele per circa 15 minuti a 200°C, quando saranno pronte salatele. Nel frattempo tagliate la scamorza in fettine molto sottili [2] e il pane a metà per il lungo [3],
tagliate anche il wurstel per il lungo [4]. Scaldate quindi una padella antiaderente e ponetevi il pane (con la parte tagliata rivolta verso il basso) e il wurstel [5]. Cuocete per circa 5 minuti, rigirando il wurstel a metà cottura. Iniziate quindi a comporre il sandwich: ricoprite il panino con le fettine di scamorza che si scioglierà a contatto con il pane caldo, aggiungete il wurstel e disponetevi sopra le patatine [6], cospargete di ketchup o maionese (quello che più vi piace) e richiudete con l’altra metà del panino.