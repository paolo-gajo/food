Il panino wurstel e patatine è una golosa alternativa al classico hotdog, un sandwich davvero veloce da preparare che farà felici ragazzi e bambini! Il panino wurstel e patatine viene preparato farcendo un panino "tipo francesino" con fettine di scamorza affumicata, un gustoso wurstel e patatine fritte, infine viene condito con ketchup o maionese. Il panino wurstel e patatine è stato ideato con alcuni tra gli ingredienti preferiti dalle giovani lettrici del magazine Disney DYOU; si tratta di un'idea sfiziosa per un pranzo prima dello studio o per una serata tra amiche, e prepararlo è davvero un gioco da ragazzi.