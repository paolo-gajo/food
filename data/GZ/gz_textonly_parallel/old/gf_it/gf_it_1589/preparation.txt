Per realizzare la pasta salsiccia e stracchino per prima cosa ponete sul fuoco una pentola colma di acqua e salate a bollore, servirà per la cottura della pasta. Versate la salsiccia sbriciolata e privata del budello in padella [1], rosolatela per 2-3 minuti e poi aggiungete l’aglio sbucciato [2] e l'olio di oliva [3].
Proseguite la cottura per altri due minuti. Eliminate l’aglio e tenete in caldo [4]. Cuocete la pasta per il tempo riportato sulla confezione. Prima di scolare la pasta, aggiungete lo stracchino nella padella con la salsiccia [6]. 
Versate anche la pasta nel tegame [7], aggiungete poca acqua di cottura [8] e mescolate per amalgamare e sciogliere il formaggio. Aggiustate di pepe a piacere [9].
Insaporite con le erbe aromatiche tritate (timo, rosmarino e salvia) [10], mescolate un'ultima volta [11] e servite la pasta salsiccia e stracchino ben calda [12].