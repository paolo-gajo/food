Penne ai quattro formaggi, spaghetti con crema di burrata e manfredi con la ricotta hanno in comune l’irresistibile cremosità che solo i formaggi sanno conferire alle pietanze. Ispirati da questi piatti ne abbiamo immediatamente preparato un altro, sulla stessa scia! Pasta con salsiccia e stracchino: un abbinamento vincente di due ingredienti sfiziosi. La cremosità dello stracchino incontra una saporita salsiccia saltata in padella restituendo un piatto appetitoso, velocissimo da preparare. Quando si ha poco tempo da dedicare alla cucina, ma non si vuole rinunciare al gusto!