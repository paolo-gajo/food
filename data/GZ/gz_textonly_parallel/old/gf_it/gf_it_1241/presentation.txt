E’ uno dei piatti più amati della cucina asiatica ormai diffuso in tutto il mondo, declinato in tante varianti saporite, si tratta degli spaghetti di soia all’orientale. Immancabile la soia come ingrediente versatile: la salsa per un tocco di sapidità, i germogli per la nota croccante e gli stessi spaghetti di soia, dal gusto neutro, rappresentano una base perfetta da insaporire con ingredienti sfiziosi. A fare da contorno pollo grigliato, verdure saltate in padella per dare colore e gusto alla preparazione. Profumi di oriente racchiusi tutti in un piatto unico che i più arditi potranno gustare con le tipiche bacchette!E se volete provare un'altra versione vi consigliamo gli spaghetti di soia con verdure e gamberi.