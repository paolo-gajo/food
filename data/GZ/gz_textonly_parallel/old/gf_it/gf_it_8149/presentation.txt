Le mini quiche ai funghi, porri e prosciutto sono dei tortini sfiziosi adatti ad essere serviti come aperitivo, antipasto gustoso o come secondo piatto. Le mini quiche sono preparate utilizzando una base di pasta sfoglia già pronta (che può essere sostituita con della pasta brisé) arricchita con funghi champignon, porri e prosciutto cotto e il tutto amalgamato grazie ad un composto di uova, panna e Grana Padano. Un accostamento di ingredienti che potete ritrovare anche nella ricetta dei porri al prosciutto, dedicata a chi ama i sapori rustici e decisi!