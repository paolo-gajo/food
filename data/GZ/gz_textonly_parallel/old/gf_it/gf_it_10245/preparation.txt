Scaldate l’olio e 20 gr di burro in una casseruola, ed unite il carrè di maiale (o lonza) precedentemente legato, steccato con la salvia e i chiodi di garofano ed infarinato(se la carne è abbastanza compatta potete anche non legarlo). Fatelo rosolare per bene su tutti i lati, poi salate, pepate e copritelo con il latte, facendolo cuocere per circa 50 minuti a fuoco basso, rigirandolo di tanto in tanto.Accendete il grill del forno 15 minuti prima della fine della cottura della carne.A cottura avvenuta, mettete a scolare il carrè di maiale su di una griglia, e successivamente spalmatelo con il miele e rotolatelo poi nello zucchero di canna, facendo aderire quest’ultimo omogeneamente alla carne.Mettete il carrè di maiale nel forno per mezz’ora sotto il grill caldissimo; posizionate la carne su di una griglia, appoggiata su una teglia atta a raccogliere il sugo che colerà dall’arrosto durante la cottura; durante questa fase rigirate spesso la carne.Intanto con il fondo di cottura della carne cucinata nel latte, preparate un sughetto di accompagnamento, facendolo rapprendere mischiandolo con un pezzetto di burro, un cucchiaino raso di farina , e aggiustandolo di sale (se al contrario il fondo di cottura risultasse troppo denso, aggiungete un po’ di latte per renderlo più fluido).Se il fondo dovesse risultare raggrumato, mettetelo nel mixer per qualche minuto, e otterrete una crema liscia.A questo punto, mondate l’ananas, fatelo a pezzetti togliendo la parte legnosa centrale, e fatelo saltare in una padella con 20 gr di burro; lo stesso fate con il mais preventivamente scolato della propria acqua. Unite i due contorni.Passata la mezz’ora, togliete il carrè di maiale dal forno, tagliatelo a fettine e disponetelo su di un piatto da portata, accompagnato dall’ananas e il mais, ed irroratelo con il sughetto precedentemente preparato.