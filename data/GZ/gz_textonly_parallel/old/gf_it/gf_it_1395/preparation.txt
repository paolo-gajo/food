Per preparare i gamberi gratinati iniziate a pulire i crostacei: sgusciateli [1], lasciando la coda e incidete con un coltellino il dorso del gambero [2] così da eliminare il filo nero all’interno [3].
Adagiate due gamberi in ogni conchiglia [4], in modo da occupare l'interno [5], e versate un cucchiaio di vino bianco in ognuna, direttamente sui gamberi [6].
Preparate la panure: in una ciotola disponete il pane grattugiato, il prezzemolo tritato, il Grana Padano grattugiato e il sale [7]. Versate un filo d'olio [8] e mescolate. Aggiungete il mezzo spicchio d’aglio tritato [9] e mescolate ancora.
Ricoprite ogni conchiglia con uno/due cucchiai di panure [10] e terminate con un filo d’olio [11]. Disponete le conchiglie con i gamberi su una placca coperta da carta da forno e infornate a 180° per circa 25 minuti [12].