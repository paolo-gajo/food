Per preparare il risotto alla crema di asparagi bianchi lavate gli asparagi sotto l’acqua corrente, poi raschiate via la parte esterna più dura [1](senza toccare le punte), annodate gli asparagi con uno spago da cucina [2], tagliate la parte legnosa posta all'estremità [3], ed eventualmente pareggiateli con l’aiuto di un coltellino o con un o pelapatate. (per tutti i dettagli consultate la Scuola di Cucina Come pulire gli asparagi)
poi poneteli a lessare per circa 20 minuti in acqua salata in una pentola alta e stretta [4], dalla quale dovranno fuoriuscire solo le punte, che cuoceranno con il vapore stesso dell’acqua.Trascorsi i 20 minuti togliete gli asparagi dall’acqua e metteteli a sgocciolare [5], poi appena saranno tiepidi, tagliate via le punte [6], mettetele da parte e tagliate i gambi a pezzetti.
Ponete in un tegame 2 cucchiai di olio e 20 gr di burro [7], poi aggiungete i gambi di asparagi a pezzetti [8] e dopo qualche minuto fateli stufare assieme ad un mestolo di brodo vegetale [9];
A metà cottura unite metà delle punte di asparagi [10] (l'altra metà servirà pe ril condimento finale), appena il brodo si sarà consumato aggiungete il mascarpone [11], fatelo sciogliere bene [12]
e poi frullate il tutto nel mixer [13] fino ad ottenere una crema densa [14]. In un altro tegame capiente, ponete due cucchiai di olio, il restante burro, unite la cipolla [15] e fatela appassire almeno 10 minuti.
Unite il riso, che farete tostare per qualche minuto [16]; a questo punto, a poco a poco, aggiungete il brodo vegetale [17], fino a cottura ultimata. Cinque minuti prima della fine della cottura, aggiungete al riso la crema di asparagi bianchi precedentemente preparata [18], aggiustate di sale e pepate;
incorporate le punte di asparagi tenute da parte [19], spegnete il fuoco e aggiungete per ultimo il prezzemolo tritato (20-21), mescolate bene e servite immediatamente il risotto alla crema di asparagi bianchi cospargendo a piacere con del Grana Padano DOP grattugiato.