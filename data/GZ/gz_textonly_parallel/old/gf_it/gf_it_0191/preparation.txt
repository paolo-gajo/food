Per preparare la torta Oreo® iniziate dalla base: dividete i 16 biscotti Oreo® e prelevate la crema utilizzando una spatola [1]. Trasferitela man mano all'interno di una ciotolina e tenetela da parte [2]. Trasferite poi nel contenitore di un mixer dotato di lame i biscotti senza crema [3] 
e il burro ammorbidito a temperatura ambiente tagliato a pezzetti [4]. Frullate il tutto fino ad ottenere un composto sbriciolato e ben amalgamato [5]. Sistemate un disco da pasticceria da 18 cm su un vassoio foderato di carta forno e riponete i biscotti frullati insieme al burro all'interno. Con il dorso di un cucchiaio schiacciate il composto [6]
fino a ricoprire interamente la base [7]. Riponete in frigorifero per 30 minuti. Nel frattempo preparate il ripieno: con le fruste elettriche montate la panna insieme allo zucchero a velo [8], fino a che non sarà ben soda [9].
In un'altra ciotola versate la crema degli Oreo® che avevate tenuto da parte [10], insieme al formaggio spalmabile [11]. Lavorate il tutto con le fruste elettiche per circa 1 minuto. 
Una volta ottenuta una crema liscia incorporate la panna appena montata facendo dei movimenti dal basso verso l'alto (13-14). Riprendete poi la base in frigorifero e versate la crema all'interno [15]. 
Livellate la superficie con il dorso di un cucchiaio [16]. Riprendete il mixer e frullate 8 Oreo®, questa volta interi, senza privarli della crema (17-18). 
Trasferite poi il composto frullato sulla torta [19] e pian piano spargetelo su tutta la superficie, senza pressare troppo (20-21). Riponete in freezer per almeno 1 ora e mezza. 
Riprendete poi la torta [22] e utilizzando un coltellino fatelo passare su tutta la circonferenza [23] in modo da eliminare l'anello più facilmente [24].
Una volta sformata la torta [25], montate la panna con le fruste elettriche [26] e riponetela in una sacca da pasticcere dotata di bocchetta a stella da 1 cm [27]. 
Formate quindi con la panna dei ciuffetti sulla superficie della torta [28] e ultimate la decorazione con gli Oreo®, dividendoli a metà [29]. Servite la vostra torta Oreo® ben fredda [30]. 