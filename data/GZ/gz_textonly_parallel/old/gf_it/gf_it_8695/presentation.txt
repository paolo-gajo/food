E' possibile fare una crostata senza burro e una senza uova, ma pensavate di poter realizzare una versione totally veg? La risposta è la crostata senza burro e uova! Sarà una rivelazione: per differenziare ulteriormente la frolla abbiamo deciso di utilizzare lo zucchero di canna integrale che conferisce un tocco rustico all’impasto oltre al tipico aroma caramellato. Per farcire, invece, una classica confettura di lamponi che voi potrete ovviamente variare per personalizzare di volta in volta la vostra crostata! Una ricetta semplice e golosa da sfoderare non solo in caso di ospiti vegani, ma anche per ovviare alla mancanza di alcuni ingredienti se avete improvvise voglie di crostata… con la crostata senza burro e uova, infatti, non avrete più scuse!