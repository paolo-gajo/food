Per preparare i cookies al cacao come prima cosa fondete il burro e lasciatelo intiepidire. Tritate il cioccolato fondente a pezzi grossolani [1] e tenetelo da parte. In una ciotola unite i due tipi di zucchero [2], aggiungete le uova [3]
e montate con le fruste elettriche per pochi minuti [4]. Quando avrete ottenuto un composto chiaro [5] aggiungete il burro fuso ormai tiepido [6]. 
Poi sempre con le fruste in azione versate anche la farina poca per volta [7], il cacao amaro [8], la punta di un cucchiaino di zenzero in polvere [9], 
la punta di un cucchiaino di noce moscata [10], la punta di un cucchiaino di cannella [11] e il sale [12]. 
Amalgamate il tutto con le fruste [13]. Rivestite due teglie con carta forno e, con l’aiuto di uno spallinatore da gelato, prelevate delle porzioni d’impasto [14] e distanziandole bene disponetene 6 in ciascuna teglia. Considerate che i biscotti in cottura si allargheranno molto. Riprendete il cioccolato tritato e disponetelo sui vostri biscotti [15]. Fate riposare i biscotti in frigo per circa trenta minuti.
A questo punto cuoceteli in forno statico preriscaldato a 190° per 18 minuti, avendo cura d’infornare una teglia alla volta per garantire una cottura uniforme. Una volta sfornati [16], aspettate qualche minuto, poi trasferiteli su una gratella e lasciateli raffreddare completamente. Spolverizzate con cacao amaro [17] e serviteli [18].