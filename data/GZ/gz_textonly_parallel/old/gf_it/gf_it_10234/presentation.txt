I gingerbread cookies al cacao sono una versione davvero golosa e speziata dei tipici biscotti americani! Sono perfetti da preparare a casa nel periodo delle feste insieme a tutta la famiglia! Il loro profumo e il loro gusto ricorda proprio quello dei biscotti di pan di zenzero, ma per realizzarli non avrete bisogno della classica formina ad omino, basterà utilizzare uno spallinatore, per ottenere la tipica forma dei cookies. Potrete gustarli con una tazza di tè caldo o per i più golosi anche della cioccolata calda accompagnerà benissimo questi biscotti. Aromatizzati con noce moscata, cannella e zenzero i gingerbread cookies sprigioneranno in casa il profumo delle feste e i pezzetti di cioccolato incastonati all'interno dei biscotti alzeranno il morale alle stelle anche nei giorni più freddi! Prepararli è davvero semplice, vediamo insieme come fare! 