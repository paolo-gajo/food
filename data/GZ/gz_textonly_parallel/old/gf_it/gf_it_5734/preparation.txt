Per preparare i biscotti a forma di matita cominciamo dalla pasta frolla. Nel frullatore versate la farina, il burro freddo a pezzetti [1], azionate le lame e ottenete un composto sabbioso [2]. Poi aggiungete lo zucchero a velo [3],
l'uovo [4] e la scorza di limone grattugiata [5]. Un'ultima mescolata con le lame [6].
Trasferite sul piano e lavorate brevemente con le mani [7]. Ottenete un panetto liscio, avvolgetelo nella pellicola [8] e fatelo riposare in frigorifero per almeno mezzora [9].
Trascorso il tempo recuperate la frolla e tiratela con il matterlo sul piano leggermente infarinato [10]. Ottenete uno spessore di circa 0,5 cm e tagliate con uno stampino a forma di matita o rettangolare da 7x4 cm di lato: in questo caso basterà eliminare 2 triangolini per ottenere la punta. Un'alternativa agli stampi? Potrete tracciare da voi il contorno con un coltellino [11]. Man mano disponete i biscotti da cuocere su una leccarda con carta forno [12].
Quando saranno tutti pronti [13] potrete passare alla cottura: in forno statico, già caldo a 180° per circa 10 minuti [14]. Metteteli su una leccarda e fateli raffreddare non appena saranno cotti [15].
Nel frattempo potete occuparvi della glassa all'acqua. In una ciotola versate lo zucchero a velo e l'acqua [16]. Mescolate con una frustina per ottenere una consistenza viscosa e non troppo morbida [17]. Suddividete la glassa in tante ciotoline quanti colore volete ottenere e aggiungete il colorante [18].
Ora passate alla decorazione. Mettete in piccoli conetti di carta forno la glassa [19] e decorate la parte centrale [20] e poi le punte. Ecco pronti i vostri biscotti a forma di matita, lasciateli asciugare e sono pronti per la merenda [21].