Per preparare la pumpkin pie iniziate dalla pulizia della zucca e tagliatela a tocchi grossolani [1]. Cuocetela al vapore finché non risulterà morbida [2]. Versatela in una ciotola e lasciatela raffreddare completamente [3]. 
Successivamente trasferitela nel frullatore [4] e ottenete una purea liscia [5]. Intanto, in una ciotola, iniziate a sbattere le uova con lo zucchero semolato aiutandovi con una frusta manuale [6] 
aggiungete poi lo zucchero di canna [7], la cannella [8] e la noce moscata [9]. 
Versate il latte condensato [10] e per finire la crema di zucca [11]. Coprite con pellicola e fate riposare il ripieno in frigo per almeno 1 ora. Questa operazione serve per far assorbire la schiuma che si forma sbattendo le uova [12]. 
Nel frattempo preparate il crust. Versate la farina in una ciotola e aggiungete lo zucchero e il sale [13]. Unite poi il burro freddo a pezzi e lavorate con la punta delle dita per non scaldare troppo il burro [14]. Quando l'impasto sarà bricioloso versate gradualmente l’acqua fredda [15]
e dopo l’uovo [16]. Quando l'impasto avrà preso consistenza trasferitelo sul piano e lavoratelo con ancora un po' di farina, cercate di non esagerare, l'importate è ottenere un panetto liscio e omogeneo [17]. Quindi avvolgete nella pellicola e fate riposare in frigo per un'oretta [18].
Trascorso il tempo riprendere il crust e tiratelo sulla spianatoia infarinata aiutandovi con il matterello [19]. Ottenete un disco un po' più grande dello stampo da 25 cm, con fondo removibile, in cui potreste srotolare la pasta che avrete avvolto sul matterello [20]. Eliminate gli eccessi di impasto [21]
La crema è molto liquida, potete sistemare lo stampo su una leccarda, prima di versate il ripieno nella tortiera [22] e cuocere in forno preriscaldato a 175° per circa 55 minuti [23]. Sfornate, fate raffreddare, e poi sformate la pumpkin pie e servitela [24]. Potete accompagnare ogni fetta una cucchiaiata di panna montata!