Per preparare le sfoglie classiche con spinaci uvetta e pinoli, iniziate mettendo in ammollo l’uvetta [1]. Nel frattempo lavate con cura gli spinaci e asciugateli. Dopodichè prendete una padella antiaderente e scaldate un filo d’olio extravergine di oliva e uno spicchio d’aglio sbucciato [2]. A questo punto aggiungete gli spinaci e saltate velocemente a fuoco medio per 2 minuti fino a quando non risulteranno leggermente appassiti [3].
Aggiungete ora i pinoli [4] e l’uvetta precedentemente ammollata e strizzata [5]. Salate e pepate a piacere e cuocete per altri 3 minuti. Ponete le sfoglie classiche su un tagliere e adagiate sopra il composto [6]. Le vostre sfoglie classiche con spinaci uvetta e pinoli sono pronte per essere servite come sfizioso antipasto!