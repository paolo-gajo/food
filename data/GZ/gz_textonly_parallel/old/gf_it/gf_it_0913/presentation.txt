Petto o coscia? Se quando si parla di pollo la vostra scelta ricade sempre sui succulenti fusi questa è una ricetta che dovrete assolutamente provare: i fusi di pollo al miele, un tripudio di sapori dalle note agrodolci, complici un miele speciale dal sapore deciso e un mix di aromi nostrani ed esotici tutto da scoprire. Il risultato non deluderà le vostre aspettative, i fusi risulteranno avere la loro tipica consistenza croccante all'esterno mantenendo tutta la tenerezza della carne all’interno, il tutto avvolto da una cremosa salsa intensamente aromatica. Con i fusi di pollo al miele porterete in tavola un secondo piatto che stuzzicherà l’appetito e la curiosità dei vostri ospiti. Venite a scoprire come è semplice realizzare questa insolita e appetitosa ricetta!