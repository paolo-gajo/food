Per preparare i fusi di pollo al miele, prendete i vostri fusi, accertatevi che non ci siano residui di piume, in caso contrario provvedete a bruciarle sulla fiamma e poi lavate i fusi sotto l’acqua corrente. Asciugate la carne con un panno da cucina e posizionatela sul tagliere, quindi condite con sale fino [1] e pepe nero [2] da entrambi i lati. Ora versate l’olio di oliva in una padella [3],
lasciatelo scaldare e poi adagiate i fusi di pollo [4] che dovranno rosolare a fuoco moderato per 2-3 minuti. Nel frattempo pelate lo zenzero fresco e grattugiatelo [5], poi girate con una pinza da cucina i fusi [6] e proseguite la cottura per altri 2-3 minuti, in modo da farli dorare da entrambi i lati. 
Nel frattempo occupatevi anche della salsa: in un ciotola versate il miele [7], il succo di limone [8], l’aceto balsamico [9]
il peperoncino secco in polvere [10] e lo zenzero grattugiato [11]. Mescolate la miscela con un cucchiaino [12]
e una volta che i fusi saranno dorati, versatela sopra poco per volta con un cucchiaio [13]. Aggiungete quindi anche l’acqua a temperatura ambiente [14], coprite con il coperchio [15]
proseguite la cottura a fuoco basso per 25 minuti, girando le coscette di tanto in tanto. Trascorso il tempo indicato togliete il coperchio [16] e continuate a cuocere i fusi in modo da fare addensare la salsa, ci vorranno circa 3-4 minuti. Intanto private il peperoncino fresco dei semini e poi tagliatelo a rondelline [17], tagliate a fette anche il limone [18].
Una volta che la salsa si sarà rappresa, spegnete il fuoco e condite con i semi di sesamo [19], l’erba cipollina tritata [20], le fettine di limone e il peperoncino fresco, i vostri fusi di pollo sono pronti per essere gustati ben caldi [21]! 