A volte per trasformare un piatto semplice, come il polpettone, bastano piccoli accorgimenti! Ed è così che nascono tutte le varianti di questo piatto prelibato che si può preparare con il pollo, ripieno di scamorza oppure di spinaci. In cucina ogni chef nasconde il suo segreto per creare qualcosa di unico, ma questo che vi proponiamo oggi più che un segreto è un piccolo trucchetto che farà restare tutti a bocca aperta! Il polpettone ripieno avvolto nella pancetta sarà un secondo piatto veramente appetitoso, farcito con prosciutto, formaggio e tanti spinacini piacerà proprio a tutti! Portatelo in tavola ancora intero e affettatelo solo al momento, ancora fumante, grazie al formaggio fuso e al bacon croccante farà venire l'acquolina in bocca a tutti i vostri ospiti, che non vedranno l'ora di assaggiarlo! 