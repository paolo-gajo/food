Se di fronte alla ricetta del risotto ai peperoni siete tra quelli che storcono il naso per via della cattiva fama di essere degli ortaggi un po’ indigesti, noi vi sveleremo le piccole astuzie per renderli più digeribili in modo facile e in poche mosse. Eliminando la fastidiosa pellicina esterna, infatti, del peperone rimarrà solo tutta la sua dolcezza. Nella nostra ricetta del risotto ai peperoni la lunga cottura renderà i peperoni molto morbidi donando al riso cremosità e un gusto molto delicato. Provate anche la variante estiva per portare in tavola un delizioso risotto ai peperoni oppure una cremosa pasta con peperoni, piatti che esaltano con semplicità questi ortaggi colorati e deliziosi.