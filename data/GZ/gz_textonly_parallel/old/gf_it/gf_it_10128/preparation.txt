Per preparare le lasagne colorate, iniziate dalla ragù: preparate il trito di cipolla, sedano, carota [1] e fatelo soffriggere a fuoco lento per qualche minuto, allungando con brodo vegetale [2]. Quando gli odori saranno appassiti, unite la carne macinata [3], mescolate e salate e pepate a piacere; fate cuocere il ragù bianco per almeno 30 minuti.
A metà cottura potete sfumare la carne con il vino bianco [4]; quando il ragu sarà pronto spegnete il fuoco e tenetelo da parte. Intanto preparate la besciamella: in un tegame versate il burro e fatelo sciogliere, poi aggiungete la farina setacciata a pioggia [5], mescolate con una frusta per non far creare i grumi [6].
Unite a filo il latte precedentemente scaldato [7] e continuate a mescolare per far addensare il composto a fuoco lento; potete aromatizzare con noce moscata grattugiata e aggiungere un pizzico di sale. Quando la besciamella avrà raggiunto una consistenza cremosa, spegnete il fuoco e dividetela in tre ciotoline [8] (copritele con pellicola trasparente a contatto in modo che non formi la crosticina in superificie). In una padella a parte, versate un filo d’olio e l’aglio schiacciato poi cuocete gli spinaci precedentemente lavati [9].
Basteranno pochi minuti per farli appassire, quindi salate [10] e pepate a piacere, prima di spegnere il fuoco. Frullate gli spinaci cotti [11] e teneteli da parte. Procedete con la pulizia delle barbabietole: tagliatele a cubetti [12]
e frullatele (13-14), poi condite con un cucchiaino di olio [15] e sale a piacere.
Per ultima cosa, in una ciotolina sciogliete lo zafferano in polvere con poco brodo vegetale (16-17). Ora avete pronte tutte le preparazioni [18].
Condite le ciotoline di besciamella con le diverse creme, agli spinaci [19], alla barbabietola [20] e allo zafferano, così da avere tre besciamelle di colore e gusto diversi [21].
A questo punto prendete una teglia rettangolare 20x30 cm, versate sul fondo poco olio e della crema allo zafferano. Adagiate le sfoglie di pasta all’uovo [22], uno strato di ragù [23] e uno di crema alla barbabietola; spolverate con del Parmigiano grattugiato e timo tritato [24].
Proseguite con un altro strato di sfoglia [25], quindi alternate gli strati con ragù, Parmigiano, le altre due creme colorate e il timo fino ad esaurire gli ingredienti (potete terminare con la besciamella agli spinaci). Quindi stendete il ragù rimasto [26] e spolverizzate con il Parmigiano [27].
Versate le besciamelle colorate avanzate nelle sac-à-poche [28] e create dei motivi decorativi colorati [29]. Potete cuocere le lasagne colorate in forno statico preriscaldato a 180° per 40 minuti (o in forno ventilato a 160°C per 30 minuti). Sfornate le lasagne colorate [30] e servitele ben calde!