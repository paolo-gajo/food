Per preparare il ciambellone salato facile come prima cosa tagliate a cubetti grandi 1 cm la mortadella [1], il salame Napoli [2] e il provolone [3]. 
Tagliate poi a rondelle sia le olive nere che quelle verdi [4] e tenete da parte. Passate quindi all'impasto del ciambellone. Versate in una ciotola le uova e lo yogurt [5], mescolate con una frusta [6],
fino a ottenere un composto liscio e senza grumi [7]. Aggiungete l'olio [8] e il latte [9].
Mescolate ancora con la frusta [10] e aggiungete il Grana Padano [11]. Incorporatelo al resto mescolando [12].
Setacciate direttamente nel composto il lievito [13] e la farina [14]. Sbattete con la frusta fino ad ottenere un composto denso e liscio [15]. 
Aggiungete il sale [16] e il pepe [17]. Versate all'interno i cubetti di mortadella [18], 
il formaggio, il salame [19] e le olive [20]. Adesso mescolate il tutto con una spatola [21].
Prendete uno stampo da 24 cm a forma di ciambella, ungetelo con dell'olio [22] e rivestitelo con la farina. Trasferite l'impasto all'interno, livellate con la spatola [23] e cuocete in forno statico preriscaldato a 180° nel ripiano centrale per 30-35 minuti. Prima di sfornare la vostra ciambella salata verificate la cottura con uno stecchino. Quando sarà cotta sfornate la ciambella [24] e lasciate intiepidire prima di sformarla e servirla. 