Per preparare il rotolo al tè matcha come prima cosa realizzate la pasta biscotto. Rompete le uova in una ciotola, aggiungete 80 g di zucchero [1] e montate il tutto con le fruste elettriche [2] fino a che non saranno gonfie e spumose [3]. 
Unite la farina [4] e il tè matcha [5]. Incorporate quindi le polveri con una spatola mescolando dal basso verso l'alto [6], 
fino ad ottenere un composto omogeneo [7]. Aggiungete poi anche il lievito [8] e mescolate come fatto in precedenza [9]. 
Versate il composto in una leccarda foderata con carta forno di dimensioni di 30x40 cm [10]. Livellate la superficie delicatamente [11] e cuocete in forno statico preriscaldato a 180° per circa 8 minuti. Una volta cotta, sfornate la pasta biscotto e trasferitela sul piano di lavoro, facendo attenzione a non bruciarvi. Spolverizzate la superficie con lo zucchero semolato [12], poi capovolgetelo e staccate delicatamente la carta forno.
Arrotolate la pasta biscotto nella carta forno [13], poi avvolgetelo nella pellicola [14] e lasciatelo riposare. Nel frattempo preparate la crema al latte: versate la panna fredda in una ciotola e iniziate a montare con le fruste [15], 
fino a che avrete ottenuto una consistenza ferma e spumosa [16]. A questo punto aggiungete anche il latte condensato [17] e continuate a lavorare il tutto con lo sbattitore elettrico. Quando la crema risulterà omogenea riponetela in frigorifero per circa 30 minuti. Poi srotolate delicatamente la pasta biscotto e versate la crema al centro [18]. 
Poi spargetela in maniera uniforme [19] e arrotolate la pasta dal lato più corto [20]. Se necessario potete rifilare i bordi della pasta prima di arrotolarlo. Riponete il rotolo in frigorifero per almeno un'ora prima di servirlo [21]. 