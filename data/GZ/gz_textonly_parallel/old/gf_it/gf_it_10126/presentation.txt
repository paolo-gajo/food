Un gusto ed un colore inconfondibile caratterizzano il tè matcha. Questa polvere verde brillante è solitamente utilizzata per preparare uno dei tè giapponesi più amati al mondo. Ma oggi è molto di moda anche in cucina e si usa spesso per preparare dolci come i classici biscotti o i soffici plumcake! Questa volta lo abbiamo impiegato per preparare una pasta biscotto da trasformare in un dolcissimo vortice! Il rotolo al tè matcha, farcito con una vellutata crema al latte, è perfetto da gustare a merenda o da servire come dessert. Sbizzarritevi nella decorazione, utilizzando del cioccolato fuso o della panna montata, sarà ancora più goloso!  