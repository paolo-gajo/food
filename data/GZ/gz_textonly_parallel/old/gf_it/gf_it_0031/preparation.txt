Per preparare il banana bread iniziate sbucciando le banane [1] e tagliandole a rondelle [2]. Versatele in una ciotola e irrorate con il succo di limone per evitare che anneriscano [3].
Schiacciatele con una forchetta [4] per ridurle in purea e tenete da parte. In un'altra ciotola versate il burro a pezzetti, morbido ma ancora plastico, e lo zucchero [5]. Lavorate con le fruste elettriche [6]
e quando avrete ottenuto un composto omogeneo aggiungete le uova, possibilmente una alla volta per incorporarle meglio [7]. Unite un pizzico di sale [8], poi versate la purea di banane [9].
Mescolate con una marisa [10] e proseguite unendo la farina setacciata con il bicarbonato e il lievito [11]. Aromatizzate con la cannella [12] e mescolate ancora.
Versate l'impasto nello stampo da plumcake delle dimensioni di 22,5x8,5 cm e livellatelo [13]. Cuocete in forno statico preriscaldato a 180Â° per circa 60 minuti. Fate la prova dello stecchino a fine cottura, poi sfornate il vostro banana bread [14] e lasciatelo raffreddare prima di sformarlo. Gustate il banana bread in purezza [15] oppure accompagnato con burro, burro d'arachidi o confetture.