Basta un po’ di fantasia e con semplici ingredienti la pizza può diventare un piatto prelibato, come la pizza pere e brie che vi proponiamo in questa ricetta. Questo accostamento all'apparenza insolito in realtà prende spunto da un classico abbinamento intramontabile, quello di pere e formaggio. La pizza pere e brie viene infatti realizzata con tre varietà di formaggi: mozzarella, grana e brie che si fonderanno insieme rilasciando un gusto unico. Il brie è un formaggio francese a "crosta fiorita", quindi commestibile in tutte le sue parti . Le pere williams, dalla polpa succosa e zuccherina, vengono aggiunte quasi al termine della cottura proprio per non perdere la loro croccantezza. Il sapore delicato della pizza pere e brie, vi sorprenderà!