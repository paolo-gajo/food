Per realizzare le schiacciatine sfiziose versate in una ciotola la farina, sale, un pizzico di bicarbonato preso dalla dose totale (3 g circa) [1], il burro morbido [2] e un pizzico di zucchero (3 g circa). Versate l’acqua a filo [3].
Impastate a mano [4] e, una volta assorbiti i liquidi, trasferite su un piano da lavoro [5] e formate un panetto liscio [6]. 
Con un tarocco ricavate dei pezzi da circa 55 g [7]. Formate delle palline [8] e lasciatele coperte con un canovaccio per circa 15 minuti [9]. 
Nel frattempo mettete sul fuoco una pentola con 2 litri d'acqua, appena raggiunge il bollore, versate 35 g di bicarbonato [10]. Prendete una pallina e con le dita stendetela creando un disco di 8 cm di diametro [11]. Immergete nell' acqua bollente le focaccine per 30-40 secondi [12]. 
Scolatele con una schiumarola [13] su un vassoio [14], quindi adagiatele su una leccarda rivestita da carta forno [15]. 
Salate la superficie con i fiocchi di sale [16] e infornate in forno già caldo a 220° per 20 minuti. Trascorso il tempo di cottura, sfornate [17] e lasciate raffreddare. Farcite le schiacciatine sfiziose con la stracciatella, lo speck e l'erba cipollina tritata [18].