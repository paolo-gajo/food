Per preparare il plumcake al cioccolato bianco e limone come prima cosa assicuratevi che tutti gli ingredienti siano a una temperatura di 24-25°, a temperatura ambiente. A questo punto grattugiate la scorza del limone e ricavatene il succo; poi tagliate il cioccolato a cubetti [1]. In un mixer capiente dotato di lame inserite le uova, lo zucchero, il succo di limone [2], il sale [3], 
il lievito chimico [4], la scorza grattugiata del limone [5], il cioccolato bianco tagliato a cubetti [6], 
il burro a pomata [7], la farina [8] e in ultimo il miele [9]. 
Azionate le lame alla massima velocità e mixate il tutto per 2 minuti e mezzo fino ad ottenere una massa liscia [10]. A questo punto imburrate e infarinate 2 stampi da 16x8 cm e trasferite l'impasto all'interno dividendolo equamente [11]. Adesso immergete un tarocco nel burro fuso [12],
inseritelo al centro del plumcake [13], muovetelo delicatamente ed estraetelo, in modo da creare un taglio. Fate la stessa operazione anche per l'altro. In questo modo in cottura crescerà in maniera uniforme. Cuocete i plumcake in forno statico a 185° per 15 minuti, poi a 165° per 30 minuti. Sfornate e lasciate raffreddare [14]. Nel frattempo preparate la bagna al limone. In un pentolino versate l'acqua e lo zucchero [15].
Aggiungete la scorza di limone prelevandola con il coltello [16] e portate a ebollizione [17]. In un'altra ciotola versate il succo di limone [18].
Quando lo sciroppo avrà raggiunto il bollore, versatelo ancora caldo sul succo di limone, senza filtrarlo [19]. Adesso realizzate la glassa piangente. In un'altra ciotola versate lo zucchero a velo, l'acqua [20] e con una frusta mescolate fino a far sciogliere tutti i grumi [21]. Dovrete ottenere una consistenza piuttosto liquida. 
Versate la marmellata in un pentolino e portatela a ebollizione [22]. Sformate i plumcake [23] e adagiateli su una griglia posizionata su una teglia da forno. Utilizzando un pennello inzuppateli con la bagna al limone sia in superficie che sui lati [24]. 
Spennellate i plumcake anche con la confettura [25] e poi con la glassa piangente [26], ricoprendo bene sia i lati che la superficie [27].
A questo punto trasferite nuovamente il dolce in forno a 250° per 5 minuti fino a che non risulterà asciutto. Infatti, toccandolo, una volta sfornato non dovrà appiccicare [28]. Decorate a piacere con scorze di agrumi canditi se preferite [29] e servite il vostro plumcake al cioccolato bianco e limone [30]. 