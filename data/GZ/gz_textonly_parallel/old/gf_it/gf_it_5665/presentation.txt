Lasciatevi tentare dal vortice di sapori di queste accattivanti girelle di frolla salate, dei friabili e saporiti biscottini da servire come antipasto sfizioso o da gustare come appetitoso spezza fame. Un’idea semplice che mette insieme due delle preparazioni tra le più amate in cucina: il pesto classico di basilico e la frolla, qui nella sua versione salata aromatizzata con rosmarino. Arricchite i vostri buffet dell’aperitivo con queste delizie finger food da assaporare in un boccone e provate anche la variante realizzata con le zucchine!