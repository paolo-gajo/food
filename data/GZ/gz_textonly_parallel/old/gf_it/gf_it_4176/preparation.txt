Per preparare i paccheri melanzane e ricotta iniziate mettendo a bollire l'acqua che servirà per la pasta, da salare a bollore. Mondate e tritate la cipolla [1], quindi versate l'olio in una padella ampia e fate scaldare [2]. Unite la cipolla [3] e fatela rosolare, mescolando di tanto in tanto per farla dorare e appassire dolcemente. 
Versate la passata di pomodoro [4], aggiungete un mestolo d’acqua calda [5] e aggiustate di sale [6].
Insaporite con pepe a piacere [7] e lasciate cuocere per 30 minuti con coperchio [8]. Nel frattempo lavate, mondate e poi riducete le melanzane a cubetti di circa mezzo cm [9].
Scaldate un giro d'olio in padella, unite le melanzane [10] e fatele rosolare fino a fìdorarle [11]. Mettete una pentola di acqua salata sul fuoco e cuocete i paccheri [12] lasciandoli indietro di due minuti. 
Scolate i paccheri direttamente nel sugo al pomodoro [13], aggiungete le melanzane [14], mescolate e portate a termine la cottura aggiungendo acqua di cottura della pasta [15] poco per volta se necessario. 
Quando i paccheri saranno cotti, spegnete il fuoco e aggiungete la ricotta [16], mescolate per amalgamarla [17] e profumate con foglioline di basiilico. I paccheri melanzane e ricotta sono pronti per essere serviti [18].