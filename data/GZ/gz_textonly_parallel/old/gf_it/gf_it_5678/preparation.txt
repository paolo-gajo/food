Per preparare le sfoglie alle olive con pesto e ricotta, iniziate con la preparazione di un buon pesto fatto in casa: ponete in un mortaio (o nel mixer) il basilico lavato e ben asciugato, i formaggi grattugiati [1], i pinoli, un pizzico di sale e l’olio extravergine di oliva [2], quindi pestate con il pestello (o tritate nel mixer) fino ad ottenere una salsa cremosa [3].
In caso fosse necessario aggiungete un altro po’ di olio. Ponete il pesto così ottenuto in una ciotolina e aggiungete la ricotta [4], mescolate per amalgamare il tutto e mettete il composto in una sac à poche. Mettete un po’ di salsa al pesto e ricotta su ogni sfoglia alle olive [5] e decorate con qualche rondella di oliva [6] e dei pinoli.