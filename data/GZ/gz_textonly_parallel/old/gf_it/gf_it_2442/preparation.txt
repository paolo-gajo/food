Per realizzare le scaloppine allo zafferano prima cosa ponete le fettine di carne su un tagliere, battetele col batticarne [1] e salatele leggermente [2] massaggiandole con le dita. Infarinate le fettine di carne [3] e tenetela da parte. 
Scaldate il brodo vegetale [4] in un tegame (potete realizzarlo seguendo la nostra ricetta del brodo vegetale) e insaporitelo con lo zafferano [5]. Scaldate un filo d’olio extravergine d’oliva in padella [6]. 
Adagiate le fettine di carne [7] e fatele rosolare a fiamma vivace per qualche minuto su entrambi i lati [8]. Versate il brodo vegetale [9].
Poi unite anche la panna [10], abbassate la fiamma [11], coprite con il coperchio [12] e lasciate cuocere per 5 minuti. Togliete il coperchio, alzate un po’ la fiamma e proseguite la cottura per far addensare la crema, regolando di sale se necessario. 
Spegnete la fiamma [13], servite le scaloppine allo zafferano ben calde guarnite con del prezzemolo fresco tritato [14][15].