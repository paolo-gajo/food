Le torte al caffè ci piacciono tantissimo con il loro aroma inconfondibile e tostato, come la torta al latte caldo e caffè che ci ha conquistati letteralmente. Oggi vi presentiamo un'altra specialità da realizzare con questa bevanda: una maestosa torta al caffè, un golosissimo dolce composto da una base di morbida torta preparata con farina di nocciole tostate e farcito con una delicata crema profumata al caffè.La torta al caffè, che viene infine coperta e decorata con la medesima crema e con granella di nocciole, è un dessert importante e di grande effetto, adatto alle occasioni speciali.La realizzazione di questa torta è piuttosto lunga e complessa, ma il risultato finale lascerà voi e i vostri ospiti a bocca aperta!