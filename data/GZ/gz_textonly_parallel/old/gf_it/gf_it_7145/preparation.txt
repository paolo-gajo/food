Per realizzare i filetti di tonno con salsa ai capperi iniziate dalla preparazione della salsa: scolate i frutti di capperi dall'aceto di conservazione, poi staccate il picciolo [1] e versateli in un bicchiere alto del mixer [2], aggiungete anche l’olio di oliva [3]
l’acqua [4] quindi emulsionate il tutto con il mixer ad immersione [5] fino ad ottenere una salsa omogenea e liscia che potete tenere da parte [6].
Ora occupatevi dei ravanelli: lavateli, staccate le foglioline [7], ritagliate la base e affettateli finemente con una mandolina [8]. Lavate e asciugate le foglioline di valeriana, poi trasferitele in una ciotola capiente, aggiungete anche i ravanelli a rondelle [9]
I fagioli cannellini [10], irrorate l’insalata con un pò della salsa di capperi [11] e l’olio extravergine di oliva [12]
Mescolate l’insalata per insaporire tutti gli ingredienti [13]. Ora prendete i 40 g di frutti dei capperi interi, tagliateli a metà nel senso della lunghezza [14]. Tutto è pronto per impiattare. Versate l’insalata nel piatto di portata e aggiungete i frutti di capperi tagliati a metà [15];
adagiate al centro il filetto di tonno sgocciolati dall'olio di conservazione [16], insaporite il pesce con altra salsa di capperi [17]. I filetti di tonno con salsa ai capperi sono pronti per essere gustati [18].