Per preparare il risotto alla parmigiana iniziate tritando la cipolla molto finemente [1]. Mettete quindi a sciogliere in una casseruola 40 grammi di burro [2] e, quando sarà sciolto, unite la cipolla [3]
e un cucchiaio di olio [4]. Lasciate cuocere a fuoco dolce fino a che la cipolla non sarà appassita. Unite il riso e fatelo tostare per un paio di minuti a fuoco vivace [5], quindi bagnate con un mestolo di brodo di carne bollente [6], continuando a mescolare con un cucchiaio di legno 
Quando il brodo sarà quasi assorbito assicuratevi che sia giusto di sale e aggiungetene un altro mestolo. Procedete in questo modo fino a quando il riso non sarà cotto [7], poi spegnete il fuoco facendo attenzione che il riso non sia troppo asciutto. Mantecate il riso aggiungendo il restante burro (20 gr) e il Parmigiano Reggiano grattugiato (8-9). Lasciate riposare un minuto e poi servite il risotto alla parmigiana.