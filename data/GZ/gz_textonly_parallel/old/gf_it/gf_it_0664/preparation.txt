Per preparare gli spaghetti di riso con carne e verdure iniziate predisponendo tutti gli ingredienti che verranno cotti in successione nel wok: tagliate a striscioline sottili di circa 1 cm le fettine di vitello [1]. Sbucciate lo zenzero [2] e tagliatelo a listarelle [3],
lavate il cipollotto, eliminate il gambo e tagliate a fettine sottili il bulbo [4]. Lavate e pelate le carote, tagliate anche queste a bastoncini sottili circa ½ cm nel senso della lunghezza [5], riducete a piccole listarelle anche il peperoncino avendo cura di privarlo dei semi interni [6].
Per finire lavate delicatamente gli champignon e tagliateli a fette [7], lavate le zucchine, eliminate il fiore [8] e tenetelo da parte (sarà aggiunto alla preparazione a fine cottura) t, procede come gli altri ingredienti tagliando anche le zucchine a bastoncini [9].
Versate l’olio di semi nel wok [10] e fatelo scaldare. Versateci il peperoncino, lo zenzero [11] e il cipollotto [12]. Questi tre ingredienti saranno la base del nostro soffritto, lasciate che l’olio si insaporisca lasciandoli soffriggere dai tre ai quattro minuti a fuoco medio.
Aggiungete le zucchine [13] le carote [14] e proseguite la cottura. Unite nel wok anche i funghi [15]
quindi è il momento di sfumare con un cucchiaio di soia [16] e il brodo [17], versandolo poco alla volta, man mano che verrà assorbito dalle verdure (per preparare il brodo di verdure consultate la nostra scheda Brodo vegetale cliccando qui). Salate e pepate a piacere, in questo caso considerate che la soia conferirà sapidità al piatto, quindi assaggiate la preparazione prima di salare. Quando le verdure risulteranno croccanti aggiungete la carne tagliata precedentemente a listarelle [18].
A cottura della carne ultimata, aggiungete i fiori di zucchina [19] e togliete il wok dal fuoco. Cuocete gli spaghetti di riso in acqua bollente [20] come da indicazioni della confezione, tenendo conto che non necessitano di una cottura lunga come i tradizionali spaghetti di grano duro. Scolateli e passateli per qualche secondo sotto l’acqua fredda per fermarne la cottura. Aggiungete gli spaghetti di riso al wok [21],
unite anche i germogli di soia [22]. Tenete il fuoco alto per gli ultimi due minuti di cottura aggiungendo un altro cucchiaio di salsa di soia [23]. Una volta pronti , servite gli spaghetti di riso con carne e verdure ben caldi [24].