Voglia di una cena dai sapori esotici? Ecco per voi la ricetta degli spaghetti di riso con carne e verdura, un primo piatto ricco e saporito che arriva da lontano, la ricetta infatti richiama le tipiche preparazioni diffuse in tutta l’ Asia dove, in varie declinazioni, si può trovare questo tipo di pietanza. Realizzare gli spaghetti di riso con carne e verdure è semplice e veloce: sarà sufficiente preparare con anticipo tutti gli ingredienti tagliati a listarelle che compongono il piatto e che saranno poi cotti insieme nel wok (tipico tegame asiatico). Il gusto unico di questa preparazione è dato dagli aromi: lo zenzero con il suo profumo fresco e balsamico, il peperoncino con la sua nota piccante e la soia che conferisce sapidità.Gustate gli spaghetti di riso con carne e verdure come da tradizione utilizzando le tipiche bacchette orientali.