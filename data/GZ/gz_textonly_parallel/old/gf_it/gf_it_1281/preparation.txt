Per preparare il risotto alla zucca funghi e taleggio tagliate la zucca a fettine, sbucciatela e riducetela a cubetti quindi mettetela a lessare in un litro di acqua salata [1].Eliminate la terra attaccata alle estremità dei gambi [2], poi pulite i funghi con una pezza umida, tagliateli a fettine [3] e metteteli in una padella con tre cucchiai d’olio ed uno spicchio d’aglio tritato [4], finchè saranno cotti ma ancora croccanti.
A termine cottura unite ai funghi un pizzico di sale. Quando la zucca sarà cotta scolatela per bene [5], conservate l’acqua di cottura che servirà per bagnare il risotto, e riducetela ad una purea con il mixer [6].
Mettete in un tegame piuttosto capiete la cipolla tritata ed il burro e lasciate rosolare per qualche minuto; versate il riso [7] e lasciatelo tostare qualche istante, quindi sfumate con il vino bianco e lasciate cuocere finchè il vino non sarà evaporato. Aggiungete quindi un mestolo di liquido di cottura della zucca [8] e successivamente la purea di zucca [9];
Continuate la cottura del riso [10] e cinque minuti prima del termine, versate i funghi nel tegame del riso [11]; fate finire la cottura, quindi spegnete il fuoco [12].
A questo punto unite 4 cucchiai di Grana Padano DOP grattugiato e il taleggio tagliato a tocchetti [14] che andrete ad aggiungere nel risotto in modo da mantecarlo. Prima di servire il risotto alla zucca funghi e taleggio date una leggera spolverata di pepe nero e noce moscata [15].