Per realizzare il risotto con pesto di spinacino iniziate dai pomodorini: dopo averli lavati, tagliateli a metà [1] e posizionateli su una teglia da forno, conditeli con olio [2], sale, zucchero a velo [3],
origano [4] e la scorza del limone grattugiata [5]. Cuocete in forno statico preriscaldato a 200 gradi per 30 minuti. Nel frattempo fate bollire il riso in acqua salata [6] per 10 minuti o il tempo indicato sulla confezione. 
Scolate il riso [7] e tenetelo da parte in una ciotola con un filo di olio per non farlo attaccare [8]. Adesso occupatevi del pesto. Mettete in un contenitore stretto e alto lo spinacino, le mandorle [9], 
l’acqua fredda [10], il grana [11], il sale [12], 
l’olio [13], il pepe e frullate tutto con un frullatore ad immersione [14]. Quando il pesto risulterà omogeneo sarà pronto, tenetelo da parte [15]. 
Scolate i ceci [16] e tagliate a cubetti di circa 1cm il quartirolo [17]. Nel frattempo i vostri pomodorini saranno cotti, sfornateli [18]. 
È il momento di condire il riso, mettetelo in una ciotola capiente e unite il pesto di spinacino [19], date una bella mescolata e se necessario aggiungete un filo di olio. Unite i ceci [20], i pomodorini confit, il quartirolo [21]
e il mix di semi [22]. Mescolate tutto [23]e il vostro risotto con pesto di spinacino sarà pronto per essere servito [24].