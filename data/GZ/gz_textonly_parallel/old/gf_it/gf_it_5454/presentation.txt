Con la loro forma cilindrica e il loro gusto avvolgente, le crocchette sono sempre amate da tutti, specialmente se di patate. Ma oggi vogliamo proporvi una versione davvero particolare che vi conquisterà sin da subito grazie ad un colore intenso... un rosso rubino che vi farà perdere la testa! Le crocchette di barbabietola piaceranno a grandi e piccini per la loro dolcezza e la piacevole crosticina esterna. Ma grazie alla ricotta risulteranno anche morbidissime e non riuscirete a smettere di mangiarle...una dopo l'altra intingendole prima nella vellutata crema al parmigiano; una gustosa salsa che completerà il piatto rendendolo ancora più appetitoso in un perfetto equilibrio di sapori e consistenze!