La pizza marinara è una tipica pizza napoletana realizzata solo con pomodoro fresco, olio, aglio e origano posizionati su un sottile strato di impasto. Questa pizza è la più famosa insieme alla margherita; il suo nome deriva dal fatto che gli ingredienti, facilmente conservabili, potevano essere portati dai marinai per condire il pane nel corso dei loro lunghi viaggi. Nonostante la semplicità della preparazione, la pizza marinara ha un sapore indimenticabile!A seconda del tempo a disposizione potete decidere di sperimentare l'impasto della pizza a lunga lievitazione, o al contrario, con bicarbonato.