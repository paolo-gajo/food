Per preparare la zuppa di patate e borlotti, iniziate mettendo a mollo in acqua fredda i borlotti secchi (se utilizzate quelli freschi omettete questa operazione) per circa 10/12 ore. Poi cuoceteli per 15 minuti in pentola a pressione, con acqua salata (se volete potete aggiungere anche una carota e una gamba di sedano) o per circa 40 minuti in una pentola normale. Al termine della cottura scolateli conservandone l'acqua. Nel frattempo mondate la cipolla, la carota e il sedano [1] e tritateli finemente, sbucciate le patate e tagliatele a piccoli cubetti, tritate la metà della pancetta affumicata.In un tegame ponete l’olio extravergine di oliva e aggiungete lo spicchio d’aglio, il trito di cipolla, carota e sedano e le foglie di salvia [2], fateli appassire e poi aggiungete la pancetta affumicata che avete tritato [3]
e la restante a cubetti [4]. Quando la pancetta si sarà rosolata aggiungete i cubetti di patate [5] e fateli dorare. Poi aggiungete 4/5 mestoli dell’acqua di cottura dei fagioli [6] e cuocete a fuoco medio per circa 10 minuti, cioè fino a quando le patate saranno tenere, se necessario aggiungete altra acqua di cottura.
Aggiustate di sale, pepate bene e se preferite eliminate lo spicchio d’aglio che avrà rilasciato il suo aroma. In ultimo aggiungete i fagioli borlotti cotti [7] e lasciate insaporire tutto per altri due minuti. Prelevate circa metà della zuppa e tritatela finemente con un mixer ad immersione. Unite la vellutata così ottenuta al resto della zuppa [8], spolverizzate infine [9] con del prezzemolo fresco tritato. Servite la zuppa di patate e borlotti ben calda con del Grana Padano grattugiato e un filo d’olio extravergine di oliva crudo!