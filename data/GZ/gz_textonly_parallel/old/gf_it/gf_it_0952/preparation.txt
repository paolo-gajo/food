Per preparare l’insalata allo yogurt con salmone e gamberetti iniziate lavate tutte le verdure ed asciugatele con un panno. Iniziate con il radicchio [1]. Quindi tagliatelo a listarelle sottili [2]. Mettete in una ciotolina e tenete da parte. Poi passate all’insalata: tagliate a metà il ceppo di insalata e privatela della parte interna più coriacea [3].
Quindi tagliatela in listarelle sottili [4]. Tenetela da parte in una ciotolina.Procedete tritando finemente l’erba cipollina [5], anch’essa riponendola in una ciotolina. Passate poi alla preparazione del salmone. Tagliatelo a fettine sottili e poi ciascuna di esse in piccole striscioline [6].
Ultimate con la preparazione dei pesci con la pulizia dei gamberetti: eliminate la testa ed il carapace [7], quindi estraetene l'intestino delicatamente aiutandovi con uno stuzzicadente. Prendete un tegame, riempitelo d’acqua e portatelo ad ebollizione. Lessatevi i gamberetti per 1 minuto [8], quindi con una schiumarola estraeteli dal tegame e riponete in una ciotolina per far raffreddare.
Dedicatevi quindi alla preparazione della salsa allo yogurt. In una ciotolina versatevi lo yogurt fresco ed unite l’olio [10]. Aggiustate di sale e pepe [11]. Versate anche il succo di limone [12].
Unite alla salsa allo yogurt anche l’erba cipollina [13] e con le fruste a mano amalgamate bene gli ingredienti, fino ad ottenere una salsa omogenea [14]. Avete ora tutti gli ingredienti per preparare l’insalata. Prendete una ciotola capiente o un’insalatiera. Ponete l’insalata l’iceberg [15],
il radicchio [16], il salmone [17] ed i gamberetti lessati [18].
Poi versatevi la salsa allo yogurt [19] e con l’aiuto di un cucchiaio mescolate bene gli ingredienti [20] per fare sì che la salsa sia amalgami con pesci e verdure. La vostra insalata allo yogurt con salmone e gamberetti è ora pronta per rinfrescare i palati vostri e dei commensali [21]!