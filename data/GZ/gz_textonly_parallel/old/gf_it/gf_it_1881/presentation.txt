Il bavarese al cioccolato bianco e salsa alla menta è un delicato dessert monoporzione, ideale da gustare a fine pasto: il profumo fresco della menta abbinato alla dolcezza fondente del cioccolato bianco regala un piacevole contrasto di sapori, di gusto leggermente esotico. Il bavarese è un dolce che piace a tutti, declinabile in tante golose varianti, dal bavarese classico a quello alle fragole, passando per il bavarese al cocco e lime. Con il suo sapore dolce e la consistenza spessa e morbida conquista tutti cucchiaino dopo cucchiaino! Proponete il bavarese al cioccolato bianco e salsa alla menta ai vostri ospiti, non sapranno resistere alla sua delicata freschezza che profuma di primavera!