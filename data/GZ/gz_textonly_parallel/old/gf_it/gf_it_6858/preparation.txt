Per preparare la torta di grano saraceno e confettura di ribes abbiate cura di togliere dal frigorifero il burro, le uova e il latte almeno due ora prima di realizzare la torta. Nella planetaria lavorate con le fruste il burro ammorbidito tagliato a cubetti e metà dello zucchero semolato [1]; prendete le uova a temperatura ambiente, dividete i tuorli dagli albumi (conservateli poiché vi serviranno successivamente) e aggiungete i tuorli [2] e il latte a filo [3].
Incidente la bacca di vaniglia nel senso della lunghezza e prelevate i semi con un coltellino, unendoli al composto [4]; continuate con le fruste fino ad ottenere un composto chiaro e spumoso [5]. In una ciotola a parte iniziate a montare gli albumi (dovrete montarli a lucido gli albumi, quindi dovranno essere cremosi) e, quando saranno bianchi, unite poco alla volta anche l'altra metà dello zucchero che avete avanzato [6].
A questo punto incorporate gli albumi montati a lucido al composto, mescolando delicatamente con una spatola dall'alto verso il basso per evitare che si smontino [7]. Aggiungete poco alla volta nell'impasto la farina di grano saraceno [8], poi setacciate il lievito e mescolate con la spatola per evitare la formazione di grumi [9].
Imburrate e foderate con carta da forno una tortiera del diametro di 24 cm e versatevi l'impasto [10], livellandoloo bene con la spatola [11]. Cuocete in forno statico preriscaldato a 180° per 60 minuti (o in forno ventilato a 160° per 50 minuti): se dopo 30-40 minuti la superficie della torta dovesse scurirsi troppo, copritela con un foglio di alluminio e continuate la cottura. Verificate la cottura inserendo nel centro uno stuzzicadente che, una volta estratto, dovrà risultare asciutto e pulito; in caso contrario fate cuocere ancora per qualche minuto. Una volta pronta [12], sfornate la torta e sformatela, lasciandola raffreddare completamente su una gratella.
Quando la torta di grano saraceno sarà completamente fredda, tagliatela orizzontalmente in 3 parti con un coltello a lama liscia (13-14); con un cucchiaio cospargete delicatamente con la confettura di ribes la superficie del primo disco fino ai bordi (conservate un cucchiaio dalla dose necessaria) [15].
Ricoprite con il secondo disco [16] e farcite nuovamente, quindi terminate la torta collocando l'ultimo disco finale [17]. A questo punto potete procedere con le decorazioni: spennellate i bordi della torta con la confettura che avete avanzato [18]
e fatevi aderire sulla circonferenza della torta le mandorle a lamelle [19]. Potete decidere di decoare la torta con della panna montata: lavorate con uno sbattitore elettrico la panna fresca insieme allo zucchero a velo (20-21).
Con una sa-à-poche dalla bocchetta a stella realizzate dei ciuffi di panna montata, lungo il perimetro [22] e al centro. Da ultimo, collocate su ogni ciuffo un ribes rosso per dare un ulteriore tocco di colore [23] e infine servite la torta di grano saraceno e confettura di ribes [24].