Il bello di preparare un buon pasticcio? Il fatto di unire semplicemente diversi ingredienti e preparare così in poche mosse un ottimo pranzo o una sfiziosissima cena! Se non ci credete, provate il gateau di zucchine con cuore filante! Una versione del classico a base di patate, quello che i napoletani hanno magistralmente ribattezzato con il nome di gattò di patate. Nel gateau di zucchine, oltre ad aver aggiunto un po' di formaggi per l'irresistibile cuore filante, abbiamo unito croccanti pezzetti di pancetta scottata in padella. Un profumo e un sapore che non stiamo nemmeno a raccontarvi... perché vi invitiamo a prepararlo con noi!