Per preparare la charlotte al limone cominciate dalla pasta di limoni. Dopo averli lavati e asciugati, tagliateli a pezzi grossi [1] e versateli in una ciotola. Cospargete di zucchero [2], mescolate [3]
e coprite con pellicola lasciando macerare per una mezzoretta a temperatura ambiente [4]. Una volta che i limoni avranno scaricato un po’ di liquido [5] trasferite tutto il composto in un pentolino d’acciaio [6]
e lasciate cuocere a fuoco medio basso per circa 30 minuti mescolando di tanto in tanto. A fine cottura il composto si presenterà denso ma con ancora dello sciroppo visibile [7]: lasciate intiepidire 5 minuti prima di versare nel boccale di un mixer e per poi frullare con il mixer ad immersione [8] e trasferite in una ciotola [9].
Versate il mascarpone in una ciotola e unite 100 g di pasta di limoni tiepida o stemperata con poche gocce d'acqua [10]. Mescolate bene per incorporare e tenete un attimo da parte [11]. Montate la panna a velocità medio alta [12]
e quando sarà soda versatene una metà nella ciotola con il mascarpone e lavorate bene [13]. Dopodiché aggiungete la restante parte inglobando dal basso verso l’alto [14]. Mettete la crema in frigo coprendo con pellicola e passate ai savoiardi [15].
Tagliateli con un coltello ottenendo dei pezzi di 6 cm [16]. Disponeteli su un piatto e all’interno di un anello da pasticceria di 18 cm formando una corona [17]. Versate all’interno la crema [18]
e livellate accuratamente la superficie [19]. Mettete il dolce in congelatore per un’oretta e intanto occupatevi della decorazione [20]. Poi lavate il limone, affettatelo ottenendo 3 dischetti di 3-4 mm di spessore e teneteli un attimo da parte [21].
Preparate uno sciroppo versando l’acqua in un pentolino insieme allo zucchero [22]. Accendete alla massima potenza e lasciate asciugare l’acqua per qualche minuto fino a quando il composto non sarà diventato uno sciroppo viscoso. Quindi spegnete la fiamma e immergete le 3 fettine di limone [23], rigiratele subito e lasciate raffreddare [24].
Riprendete la charlotte ormai fredda, sfilate l’anello da pasticceria [25] e sistemate del nastrino per decorare la parte esterna [26]. Montate la panna, mettetela in una sac-à-poche con bocchetta a stella [27].
Guarnite con la panna montata spremendo dei ciuffetti in prossimità dei savoiardi [28] e infine disponete le tre fettine di limone sovrapponendole [29]. Decorate con le foglie di limone ed ccco pronta la vostra charlotte al limone, buon appetito [30]!