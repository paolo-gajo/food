Per realizzare le omelette regina iniziate con la pulizia dei funghi Champignon: con l’aiuto di un coltellino affilato dalla lama liscia cominciate a eliminare la parte terrosa sul gambo [1], raschiandolo con delicatezza fino ad eliminare la terra, eliminate i pochi residui di terriccio presenti con un panno di cotone [2] o con un pennello. Affettate i funghi sottilmente [3] e teneteli da parte.
Tritare anche il prezzemolo [4], quindi scaldate una padella con un filo di olio di oliva, versate i funghi champignon affettati [5]. Saltate i funghi in padella per 3-4 minuti poi insaporiteli con il prezzemolo tritato [6].
I funghi sono pronti, teneteli da parte [7]. Tagliate a striscioline il prosciutto cotto [8], poi a dadini l’Edamer [9].
Ora che il ripieno è pronto, dedicatevi a preparare una omelette alla volta. Quindi in una ciotola rompete due uova (per realizzare un'omelette), salate e pepate [10], sbattete con la frusta e unite anche un pò del prosciutto [11], mescolate bene [12], 
quindi scaldate bene una padella con un filo di olio [13], versate il composto di uova [14]. Con una spatola spingete da un lato il composto ancora lilquido [15].
Quando l’uovo sarà leggermente rappreso [16], farcite con qualche dadino di Edamer [17] e un po' di funghi saltati in padella [18].
Ora inclinate la padella e date dei colpetti energici sul manico con una mano chiusa a pugno, mentre con l'altra tenete saldamente il manico della padella [19] in modo da far ripiegare su stessa l’omelette [20]. Con questi colpetti infatti, la parte verso il bordo della padella si ripiegherà verso l'interno, creando l'omelette. Per fare un'omelette perfetta con la tecnica tradizionale ci vuole pratica, le prime volte potete aiutarvi con una spatola per arrotolarla. Proseguite con le restanti. L’omelette regina è pronta, servitela ben calda [21]!