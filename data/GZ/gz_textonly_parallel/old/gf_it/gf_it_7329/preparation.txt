Per preparare i panini morbidi alle acciughe cominciate versando il lievito di birra sbriciolato in una ciotola, versate l'acqua a temperatura ambiente [1] e lo zucchero [2]. Stemperate bene il tutto con una forchetta [3]
e trasferite il tutto nella tazza della planetaria. Quindi aggiungete la farina [4], il sale [5] e i filetti di acciughe, o alici, scolati dall'olio [6].
Sistemate il gancio [7] e azionate la planerataria per circa 5 minuti o finché tutti gli ingredienti non si saranno ben compattati [8]. Trasferite sul piano d'appoggio e lavorate qualche istante finché non avrete ottenuto una palla liscia [9].
Rimettete l'impasto nella tazza della planetaria e coprite con pellicola [10], lasciate lievitare circa 2 ore, finché il volume non sarà raddoppiato [11]. Quindi cominciate a prelevare delle porzioni di impasto da 60 g ciascuna, in totale otterrete circa 13 pezzi [12].
Ottenete un filoncini di circa 20 cm [13] e poi attorcigliatelo su di sé strettamente [14] fino a formare una chiocciola [15].
Sistemate i panini su una leccarda con carta forno e spennellate con un po' di olio di semi [16]. Coprite e lasciate riposare ancora 15 minuti [17]. Nel frattempo scaldate il forno a 180° e cuocete i panini di mare per circa 20 minuti [18].