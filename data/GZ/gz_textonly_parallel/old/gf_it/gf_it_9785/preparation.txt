Per realizzare il rotolo di patate per prima cosa lessate le patate [1] in un tegame colmo di acqua fredda: calcolate circa 30 minuti dal momento dell’ebollizione (il tempo può variare a seconda della grandezza delle patate). Controllate la cottura delle patate infilzandole con una forchetta. Una volta cotte, scolatele e pelate ancora calde [2] [3]. 
Schiaccitele con una forchetta [4], poi unite le uova [5] e aggiustate di sale a piacere [6]. 
Unite anche il formaggio grattugiato [7], aomatizzate con la noce moscata [8] [9]. 
Mescolate con cura tutti gli ingredienti [10]. Lasciate rassodare l’impasto ottenuto per 2 ore in frigorifero. Riprendete l’impasto dal frigorifero e stendetelo su un foglio di carta forno, per ottenere un rettangolo spesso mezzo cm, livellando con una spatola [11]. Farcire la superficie con le fette di prosciutto cotto [12]. 
Adagiate anche le fette di provola [13]. Arrotolate dalla parte più corta aiutandovi con la carta forno, con movimenti delicati ma decisi [14] [15]. 
Riaprite la carta forno e spennellate la superficie del rotolo con l’olio [16], quindi richiudete molto bene sigillando le estremità a caramella [17]. Cuocete a 180° in forno statico già caldo, per circa 30 minuti. Sfornate il rotolo e lasciatelo freddare senza scartarlo. Una volta tiepido, lasciatelo freddare completamente per 20 minuti in frigorifero. Scartate il rotolo delicatamente e fatelo dorare in forno in modalità grill per circa 10minuti. Sfornare il rotolo e affettarlo con un coltello seghettato, solo una volta tiepido. 