Cercate un modo originale e sfizioso per preparare l’impasto degli gnocchi? Avete ospiti a pranzo o a cena e volete preparare qualcosa di diverso? Ecco quello che fa per voi: gnocchi di barbabietola! Seguendo questa semplice ricetta sarete in grado di realizzare dei gustosissimi gnocchi dal sapore e dal colore davvero unici. A rendere particolari questi gnocchi contribuisce anche l’aggiunta della cannella e della noce moscata nell’impasto, ingredienti che si sposano alla perfezione con il sapore dolciastro della barbabietola. L’impasto di questi gnocchi è adatto ad essere insaporito con qualsiasi tipo di condimento; noi li abbiamo fatti saltare in padella con del burro fuso, nel quale abbiamo fatto rosolare lo speck e qualche foglia di salvia: provare per credere! Provate anche i canederli di barbabietola per una variante ancora più colorata e raffinata!