Per preparare il McChicken Saporito come prima cosa realizzate la pastella. In una ciotola versate la farina 00 e la scorza di limone [1]. Aggiungete il sale [2], la maggiorana, il timo e il pepe bianco [3]. 
Unite l'acqua [4], la birra [5] e mescolate con una frusta [6], 
fino ad ottenere una pastella liscia [7]. Prendete il petto di pollo. Dividetelo a metà, tagliandolo longitudinalmente [8], in modo da ottenere due fettine spesse 1 cm [9]. 
Tagliate poi ciascuna fettina a metà in modo da ottenere dei quadrotti [10]. Passate ciascun pezzo di pollo prima nella farina di semola [11], facendo in modo che sia ben ricoperto, e poi immergetelo nella pastella. Lasciate scolare l'eccesso [12]
e trasferitelo in una pirofila dove avrete versato già il pangrattato [13]. Impanatelo su tutti i lati e trasferitelo su un vassoio. Ripetete la stessa operazione per gli altri pezzi in modo da ottenere 4 cotolette [15]. Lasciate riposare il pollo e nel frattempo occupatevi delle altre preparazioni. 
Preparate la maionese. In una ciotola abbastanza ampia versate il tuorlo e l'aceto [16]. Iniziate a lavorare il composto con le fruste elettriche. Versate l'olio a filo [17] continuando sempre a montare [18]. 
Una volta che avrete ottenuto un'emulsione stabile e la maionese risulterà già montata aggiungete il sale [19] e la senape [20]. Lavorate pochi istanti. La maionese è pronta [21]. 
Tagliate il pomodoro in 8 fettine [22]. Versate l'olio in un tegame e scaldatelo fino a raggiungere la temperatura di 170-180°. Nel frattempo mettete le fettine di bacon su una leccarda, ben distese [23]. Cuocete in forno con modalità grill per 5 minuti fino a che saranno ben dorate [24]. 
Quando l'olio sarà caldo immergete le cotolette [25]. Disponete i panini già tagliati a metà su una leccarda, con la parte della mollica rivolta verso di voi. Dopo 2 minuti di cottura del pollo infornate i panini per 3-4 minuti fino a che non saranno ben dorati [27]. 
A questo punto anche il pollo sarà pronto. Scolatelo dall'olio utilizzando una schiumarola [28] e trasferitelo su un vassoio dove avrete posizionato della carta assorbente [29]. Trasferite sul tagliere le 2 metà del panino [30]. 
Posizionate sulla base il pollo [31], adagiate sopra una fettina di Toma ed una di bacon [32]. Adagiate sopra due fettine di pomodoro [33].
Posizionate sopra un po' di salsa [34] e richiudete con l'altra metà del panino [35]. Il vostro Mc Chicken Saporito è pronto da gustare [36]! 