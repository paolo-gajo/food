Per preparare le schiacciate con involtini di San Daniele, iniziate dalla crema di robiola con cui farcire le fette di prosciutto: in una ciotola ponete la robiola, mescolatela e aggiustate di sale e pepe a piacere. Quindi versate il misto di erbe con menta basilico e alcuni rametti di erba cipollina a piacere, precedentemente tritati [1]. Mescolate per amalgamare le erbe e ammorbidire la robiola e trasferite la crema ottenuta in una sac-à-poche. Quindi su un tagliere posizionate le fette di prosciutto, dividetele a metà per la lunghezza [2]. Con la sac-à-poche ponete una noce di crema di robiola su ciascuna fettina di prosciutto [3].
Poi arrotolatela su se stessa [4] e chiudete ciascun involtino così ottenuto con un rametto di erba cipollina [5].Ora potete comporre le schiacciate con involtini di San Daniele [6]e servirle come finger food per il vostro aperitivo!