Per preparare i biscotti di San Martino, setacciate la farina all’interno della ciotola di una planetaria munita di gancio per impastare [1], aggiungete anche lo zucchero [2], aromatizzate con la cannella in polvere [3]
E i semi di anice nero [4]. A parte in una ciotolina ponete il lievito di birra fresco, aggiungete poca acqua presa dalla dose totale [5] e mescolate per scioglierlo [6].
Azionate la planetaria a bassa velocità e versate a filo l’acqua dove avete sciolto il lievito di birra [7], aggiungete sempre a filo la restante dose di acqua [8]. Unite anche lo strutto, un cucchiaio alla volta [9].
Per finire incorporate anche il sale [10] e continuate a impastare finché non otterrete un panetto liscio e omogeneo che si staccherà dalle pareti e si incorderà al gancio [11]. A questo punto prendete il panetto e impastatelo brevemente su una spianatoia per conferirgli una forma tondeggiante [12]
Trasferite l’impasto in una ciotola, coprite con la pellicola per alimenti [13] e ponete a lievitare, nel forno spento con la luce accesa, per 3 ore e mezzo o fino a quando non avrà triplicato il suo volume. Una volta lievitato [14], prendete l’impasto e ponetelo su una spianatoia. Formate un filone [15]
Ritagliate da questo dei pezzetti di circa 60 g ciascuno [16] e con ciascun pezzettino realizzate dei filoncini da 26 cm, arrotolate il filoncino per creare una forma a spirale (17-18).
Adagiate i biscottini su una leccarda rivestita con carta da forno, ricoprite con un canovaccio [19] e fate lievitare per 30 minuti a temperatura ambiente. Terminata la seconda lievitazione, cuocete i biscotti di San Martino a 180° per 30 minuti. I biscotti dovranno risultare ben dorati [20]. Mentre i biscotti si raffreddano, preparate la crema: in una ciotola setacciate la ricotta [21],
aggiungete lo zucchero a velo, la cannella [22] e le gocce di cioccolato [23].Mescolate per amalgamare gli ingredienti, trasferite la crema in un sac-à-poche con bocchetta liscia [24] e ponetela a rassodare in frigorifero.
In una ciotolina stemperate il moscato con l’acqua [25], quindi riprendete i biscotti ben freddi, tagliateli a metà [26] e spennellate la parte interna con la bagna al moscato [27].
Spremete la crema su una delle due metà dei biscotti [28] e richiudete con la parte superiore [29]. I biscotti di San martino sono pronti per essere gustati [30].