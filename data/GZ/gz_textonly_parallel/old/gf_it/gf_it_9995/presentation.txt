Le canocchie, chiamate anche cicale di mare, sono dei crostacei, molto ricercati. La loro pregiata polpa è utilizzata per impreziosire molti piatti a base di pesce... ideale anche per insaporire un semplice sugo, perfetta per arricchire zuppe e grigliate! Nella ricetta dei tortini di canocchie che vi proponiamo oggi, la carne di questi crostacei rilascia il suo caratteristico profumo di mare, e si fonde insieme agli altri ingredienti per dar vita ad un tortino leggermente croccante all’esterno e morbido all’interno. I tortini di canocchie sono delle deliziose mini cake, perfette da servire sia come antipasto che come secondo piatto. Per esaltare ancora di più la delicatezza di questo piatto, servite i tortini di canocchie con una salsina di pomodoririni caramellati, dal gusto piacevolmente agrodolce!