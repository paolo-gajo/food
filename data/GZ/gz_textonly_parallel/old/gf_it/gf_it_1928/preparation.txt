Per preparare il biancomangiare fate ammorbidire la gelatina in fogli in una recipiente con acqua fredda per almeno 10 minuti [1]. Ponete le mandorle sbucciate [2] insieme allo zucchero in un mixer dotato di lame [3]
e tritatele [4]. Trasferite le mandorle tritate in una ciotola, versate il latte [5] e mescolate bene con una spatola [6]
in modo da ottenere un composto dalla consistenza omogenea e privo di grumi [7]; coprite con la pellicola trasparente e lasciate in infusione per una notte intera [8]. Trascorso il tempo necessario, filtrate il composto attraverso un panno posto all’interno di una ciotola [9], 
poi strizzate bene il canovaccio in modo da far uscire tutto il liquido e raccoglierlo nella ciotola (10-11). Mettete le mandorle tritate e ammorbidite contenute nel canovaccio su una leccarda foderata con un foglio di carta da forno [12],
distribuendole in maniera omogenea con l'aiuto di una spatola [13]: potrete utilizzarle per la decorazione finale. Cuocete in forno statico preriscaldato a 180° per 30 minuti (o a 160° per 20 minuti se in forno ventilato), fino a quando diventeranno ben dorate e croccanti [14]; sfornate, lasciate raffreddare completamente e tenete da parte. Versate il liquido che avete precedentemente ottenuto in una pentola, facendolo scaldare a fuoco dolce per 3-4 minuti (non dovrà raggiungere il bollore) [15].
Strizzate bene la gelatina in fogli e unitela al composto [16], mescolando bene fino al completo scioglimento, quindi spegnete e lasciate raffreddare. Montate la panna con le fruste [17] e, quando il composto sarà completamente freddo, unitelo alla panna montata poco alla volta [18];
mescolate delicatamente il tutto prestando attenzione a non smontarlo (19-20). Versate il composto in 5 stampini da 100 g l’uno [21] e fate raffreddare in frigorifero per 6 ore.
Successivamente sformate il dolce, immergendo gli stampini in acqua calda per qualche secondo [22]. Servite su un piatto da portata [23] e infine decorate il biancomangiare distribuendo a piacere le mandorle croccanti che avete preparato [24].