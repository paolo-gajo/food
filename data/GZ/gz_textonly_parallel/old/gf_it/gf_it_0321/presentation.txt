Si dice frittata e si pensa subito a posizionare una larga padella sui fornelli! E se invece vi invitassimo ad accendere il forno? Oggi vogliamo deliziarvi con la frittata di zucchine al forno, un modo alternativo di cuocere questo squisito e nutriente secondo piatto estivo, con le zucchine i suoi fiori: un’accoppiata irresistibile! La cottura lenta in forno dona una consistenza più leggera alla frittata e valorizza la preziosità dei fiori di zucca, preservandone la consistenza e il sapore gentile. La frittata di zucchine al forno può essere servita come gustoso secondo piatto o nutriente piatto unico... provate a tagliarla a cubotti e trasformatela in uno sfizioso antipasto o in monoporzioni da buffet, magari accompagnata a un’altra delizia di stagione, come la frittata pomodoro e basilico o la frittata ai ravanelli, per celebrare con i vostri amici i colori della primavera e i suoi squisiti frutti!