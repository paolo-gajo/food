Siamo abituati a realizzare il pan brioche in maniera classica, per ottenere croccanti fette biscottate oppure al farro e come base per una deliziosa pizza dolce! Oggi vi proponiamo una versione golosa e scenografica che viene dal web: la torta fiore. L'impasto del pan brioche viene steso in sottili dischi, farciti con Nutella; per ottenere questo effetto si praticano delle incisioni sull'impasto e si modellano i vari spicchi per mostrare il ripieno ed ottenere una forma a raggiera! In cottura, poi, questo dolce si trasformerà in una profumata e irresistibile torta fiore, che potrete farcire anche con marmellata o crema se preferite! Ideale da realizzare per un'occasione speciale, per una festa di bambini o per una spettacolare merenda!