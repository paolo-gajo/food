Per realizzare le cipolle gratinate, sbucciate le cipolle, togliete solo il primo strato esterno e le eventuali radici [1], sciacquatele. Portate a bollore dell’acqua con un cucchiaio di aceto di vino bianco [2] e immergetevi le cipolle intere [3], fate lessare per 10 minuti.
Intanto lavate ed asciugate i pomodorini, tagliateli a spicchi [4] e tenete da parte. Mettete il pangrattato in una ciotola e aggiungete il parmigiano grattugiato [5], mescolate il tutto. Scolate le cipolle e fatele intiepidire. Tagliatele a spicchi [6]. 
Coprite il fondo di una pirofila con il mix di pangrattato e parmigiano, irrorate con un filo di olio [7]. Disponete gli spicchi di cipolla [8], aggiungete i pomodorini [9], 
i capperi, le olive nere e aggiustate di sale [10] e pepe. Spolverizzate abbondantemente la superficie con il mix di pangrattato e parmigiano, irrorate con l' olio [11]. Cuocete in forno statico preriscaldato a 180° per 20 minuti e poi passate al grill per latri 5 minuti. Prima di servire, spolverizzate la superficie con prezzemolo fresco tritato [12].