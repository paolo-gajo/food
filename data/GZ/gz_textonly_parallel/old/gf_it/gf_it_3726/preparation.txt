Per realizzare l’edamer croccante per prima cosa tagliate il pezzo di formaggio in modo da ottenere 8 cubotti da 4x4 cm e spessi 2 [1]. Infilzate ogni cubotto con uno stecco [2], con le dosi indicate otterrete 8 pezzi [3].
In una ciotola versate la farina 00 [4] e la farina di mais [5], unite anche il bicarbonato [6].
Aromatizzate con il peperoncino [7] e il sale [8]. A questo punto versate il latte [9] mescolando con una frusta.
Unite anche l’uovo intero [10] e l’olio e mescolate ancora per amalgamare la pastella [11]. In un vassoio versate il pane grattugiato grossolanamente. Tutto è pronto per la panatura: immergete uno stecco nella pastella [12].
Poi passatelo nel pangrattato [13] in modo da ricoprirlo interamente [14]. Una volta terminato di impanare gli stecchi, dagiateli su un vassoio [15].
Scaldate l’olio di semi in un pentolino con il bordo alto e quando raggiungerà i 150° immergete uno stecco alla volta [16], friggete per qualche minuto, il tempo sufficiente a dorare la panatura.Una volta cotti , scolate gli stecchi di edamer croccante su un vassoio rivestito con carta assorbente [17] e poi serviteli ben caldi e filanti [18].