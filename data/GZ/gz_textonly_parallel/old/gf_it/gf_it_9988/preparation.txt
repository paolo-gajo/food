Per preparare la schiacciata di patate inziate dall'impasto: sciogliete il lievito in una ciotola con l'acqua [1], poi versate l'olio [2] mescolate e infine unite la farina mentre mischiate [3].
Quando prende consistenza [4] ribaltate l’impasto su una spianatoia leggermente infarinata e continuate a lavorare [5]. A questo punto incorporate il sale [6].
Lavorate ancora finché non avrete ottenuto un impasto omogeneo [7]. Trasferite la palla in una ciotola, coprite con la pellicola [8] e fate riposare per 45 minuti, o finché non raddoppia, sotto una copertina di lana [9]. 
Trascorso il tempo pelate le patate [10], e tagliatele a fettine sottili con l'aiuto di una mandolina o un coltello [11]. Mettete le fette in una ciotola e condite con 15 g di olio evo [12].
Aggiungete sale, pepe [13] e un po' di il rosmarino tritato [14] quindi mescolate il tutto e lasciate insaporire [15].
Recuperate l'impasto lievitato, lavoratelo velocemente sul piano da lavoro infarinato schiacciandolo con la punta della dita [16]. Trasferitelo in una teglietta da 25 x 20 cm unta e stendetelo al suo interno, ottenendo uno spessore di circa mezzo centimetri, aiutandovi con 5 g di olio evo versato in superficie [17]. A questo punto distribuite le fettine di patate sulla superficie sovrapponendole leggermente [18].
Condite con 5 grammi di olio evo e un pizzico di sale grosso [19]. Cuocete la schiacciata di patate in forno statico, già caldo a 190°, per circa 20 minuti [20]. Sfornate e gustatela ancora calda [21].