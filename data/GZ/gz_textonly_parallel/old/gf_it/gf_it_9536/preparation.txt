Per realizzare la focaccia dolce alle albicocche, ponete in una brocca l’acqua, versate il sale [1], il miele [2] e l’olio di oliva extravergine [3].
Nella tazza di una planetaria munita di foglia setacciate la farina (potete utilizzare la farina Manitoba o la farina 0) [4] e aggiungete il lievito di birra disidratato [5]. Azionate la macchina e aggiungete i liquidi [6]
quando gli ingredienti saranno amalgamati, togliete la foglia e montate il gancio [7], poi fate impastare per circa 10-15 minuti. Estraete la pasta dalla tazza della planetaria, avrà una consistenza piuttosto morbida, oleate il piano di lavoro [8] , trasferite l’impasto sul tavolo [9] 
date una forma sferica all'impasto [10] e poi adagiatelo in una ciotola coperto con pellicola [11] e lasciate lievitare per circa 2 ore nel forno spento con luce accesa. Nel frattempo lavate la frutta, tagliate le albicocche a fette spesse 1,5 cm eliminando il nocciolo [12]
fate lo stesso con le pesche [13]. Ungete con l’olio una teglia delle dimensioni di cm 40 x 30 cm [14] quando la pasta sarà lievitata, stendetela nella teglia pressandola leggermente con le mani. Formate dei buchi con i polpastrelli sulla superficie dell’impasto [15]
cospargete la focaccia con l'olio e lo zucchero semolato [16]. Distribuite sulla superficie le fettine di frutta [17] e poi lasciate lievitare per mezz’ora coprendo con pellicola, al termine della lievitazione ed infornate in forno statico preriscaldato a 190° per circa 20 minuti (o in forno ventilato a 170° per 10-15 minuti) fino a quando la focaccia non risulterà dorata. A cottura ultimata, sfornate la focaccia dolce alle albicocche [18] e lasciatela raffreddare prima di servirla.