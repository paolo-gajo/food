Per preparare il tronchetto salato con mousse di salmone, asparagi e mazzancolle iniziate dalla pulizia degli asparagi: pareggiate il gambo e pelateli con un pelaverdure per eliminare la parte più esterna e filamentosa [1]; quindi legateli con spago da cucina e fateli bollire qualche minuti in un'asparagera [2] (potete anche lessarli in un tegame capiente senza legarli). Una volta sbollentati, scolateli (dovranno essere morbidi senza disfarsi) e fateli raffreddare su un tagliere oppure immergeteli in una ciotola con ghiaccio: questo farà in modo che mantengano tutta la brillantezza [3]
Tagliateli a metà per il senso della lunghezza [4], lasciando 4 punte intere per la decorazione; quindi tenete da parte. Passate a pulire le mazzancolle (in alternativa potete anche usare dei gamberi) togliendo il carapace [5] ed eliminando delicatamente l'intestino (il fiamento nero all'interno del corpo della mazzancolla) [6].
Fate bollire le code di mazzancolle [7] e poi scolatele dopo 3-4 minuti [8]; tenete da parte. Intanto preparate la mousse al salmone: tritate grossolanamente le fette di salmone affumicato [9]
tritate anche l'erba cipollina [10], poi nella tazza di un frullatore versate il salmone e la robiola [11], quindi tritate il tutto e unite l'erba cipollina [12]: dovrete ottenere un composto cremoso e omogeneo.
trasferitelo in una ciotola capiente [3]; nella tazza di una planetaria versate la panna fresca liquida [14] e montatela, quindi unitela alla crema di salmone [15] mescolando con una spatola dall'alto verso il basso per non smontarla.
 Con un mattarello, appiattite e allungate leggermente 10 fette di cuore di pane [16]; poi foderate uno stampo da tronchetto sovrapponendo leggermente le fette all'interno [17]. Rifilate quindi l’eccesso con un coltello [18]; tenete da parte l'eccesso che vi servirà come strati alternati al resto del ripieno.
Con l'aiuto di un sac-à-poche, versate 1/4 di mousse di salmone nello stampo [19]. Disponete gli asparagi lungo il perimetro interno, cercando di sovrapporli il meno possibile [20] e le mazzancolle, tagliate a metà per il senso della lunghezza, in fila al centro (lasciatene 4 intere per la decorazione) [21]. Ponete i ritagli di pane per creare uno strato di mezzo e poi ripetete nuovamente lo strato di mousse, asparagi e mazzancolle.
Quindi coprite con altra mousse, distribuita uniformemente con il dorso di un cucchiaino, lasciando non più di 5 mm dal bordo dello stampo [22]. Mette in frigorifero a solidificare per almeno 30 minuti. Passato il tempo necessario, con la lama di un coltellino staccate il tronchetto dalle pareti [24]
e capovolgetelo su un piatto da portata [25]; quindi spalmate la superficie con parte della mousse al salmone rimasta [26], mentre l'altra potete versarla in una sac-à-poche con bocchetta a stella e decorare tutto intorno con piccoli ciuffetti [27]
createne altri 4 più grandi in superficie [28] e decorate con punte 4 punte di asparagi intere e 4 mazzancolle [29]. Il vostro troncehtto salato con mousse di salmone, asparagi e mazzancolle è pronto per essere servito!