Per preparare la pasta gratinata con cavolfiore, iniziate mettendo a bollire un tegame capiente con abbondante acqua e, quando sarà a bollore, salate a piacere. Intanto occupatevi dalla pulizia del cavolfiore: tagliate via il torsolo centrale [1] e le foglie (potete utilizzare il torsolo per preparare un'ottima vellutata di cavolfiore); quindi staccate le cimette [2] e sciacquatele. Poi occupatevi del peperoncino: eliminate il picciolo e tagliatelo a striscioline (se preferite una piccantezza inferiore potete aprire il peperoncino fresco e togliere i semini interni prima di impiegarlo nella ricetta) [3]. 
Quindi quando l'acqua bolle potete versare 0,5 g di zafferano all'interno (corrispondono a 2 bustine) [4], tuffate le cimette [5] e cuocete per circa 10 minuti. Nel frattempo in una padella versate un filo d'olio, l'aglio schiacciato (o in camicia se poi preferite toglierlo) e il peperoncino tagliato a striscioline. 
e circa 1 mestolo di acqua di cottura dei cavolfiori [7]. Fate sciogliere i filetti di acciughe mescolando con un cucchiaio di legno [8], fino a realizzare un saporito fondo [9]. 
Tenete da parte e passate alla pasta: trascorsi i 10 minuti di cottura delle cimette, unite nella pentola anche la pasta [10] e fate cuocere per circa 5-6 minuti. Nel frattempo tagliate la scamorza affumicata prima a fettine [11] e poi a cubetti [12].
Al termine della cottura della pasta, versate il fondo alle acciughe in una ciotola ampia [13], poi scolate la pasta e trasferitela direttamente nella ciotola [14]. Aggiungete i pinoli [15],
la scamorza [16], il Parmigiano grattugiato, lasciandone un po' da parte per condire la teglia successivamente [17], la panna fresca liquida [18] e il pepe nero a piacere.
Mescolate bene la pasta per amalgamare il tutto, quindi trasferitela in una pirofila di 30x20 cm precedentemente oleata [19]. Distribuite la pasta uniformemente [20], spolverizzate con il Parmigiano rimasto e cuocete in forno statico preriscaldato a 200° per circa 15 minuti. Una volta pronta, sfornate [21] e servite la vostra pasta gratinata al cavolfiore calda e filante!