Voglia di pasta al forno, ma diversa dal solito? La stagione autunnale e invernale invita a portare in tavola i suoi prodotti che a volte non risultano troppo appetitosi, come i cavolfiori! Allora ecco la soluzione: tuffarli in una saporita e filante pasta! La pasta gratinata con cavolfiore è una vera sorpresa tra le ricette di pasta al forno, soprattutto per i non amanti dell'ortaggio globuloso, che potranno ricredersi anche provando i nostri appetitosi cavolfiori gratinati. Impreziosita con lo zafferano, insaporita con acciughe e pinoli, la pasta gratinata con cavolfiore diventerà il primo piatto al forno perfetto da condividere quando si è a tavola insieme alla famiglia!