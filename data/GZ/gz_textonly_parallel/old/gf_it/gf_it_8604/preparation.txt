Per preparare la torta dolce di zucchine iniziate lavando le zucchine, eliminando le estremità e grattugiandole con una grattugia a fori larghi [1]; poi strizzatele leggermente per far perdere l’acqua in eccesso. Sbattete le uova intere con lo zucchero [2], fino ad ottenere un composto ben chiaro e spumoso [3],
poi aggiungete la farina 00, quella di nocciole (o di mandorle)e il lievito ben setacciati, quindi anche i semi del baccello di vaniglia [4]. Aggiungete anche l’olio di semi [5], mescolando bene per amalgamarlo e in ultimo le zucchine grattugiate [6].
Mescolate tutto [7] e versate il composto ottenuto in una tortiera di 24/26 cm imburrata e infarinata (o coperta di carta da forno) (7-8). Cuocete la torta di zucchine per 60 minuti circa a 180°C (forno statico), verificando con uno stecchino l’avvenuta cottura prima di estrarla dal forno. Se si dovesse scurire troppo in superficie dopo i primi 40 minuti di cottura copritela con un foglio di alluminio. Lasciate raffreddare la torta dolce di zucchine prima di sformarla. Servitela cosparsa di zucchero a velo!