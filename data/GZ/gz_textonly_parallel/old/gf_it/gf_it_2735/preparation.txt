Per preparare la fregola con scampi e gamberi cominciate dalla pulizia di questi ultimi. Dopo aver staccato le teste dalle code (1-2) eliminate il filo nero posto sul dorso, utilizzando un coltellino o uno stuzzicadenti, e tenete da parte. Con gli scarti invece preparate il fumetto, vi servirà per bagnare la fregola. Pulite il peperoncino dalla punta e affettate sottilmente [3].
Pulite l’aglio e spostatevi ai fornelli. Mettete sul fuoco una casseruola, l’olio insieme all’aglio e al peperoncino [4]. Soffriggete il tutto per qualche minuto e poi unite la polpa di pomodoro [5]. Lasciate insaporire per 5 minuti e poi scartate l’aglio [6].
È il momento di aggiungere la fregola, versatela nel tegame [7], mescolate qualche istante [8] e poi bagnate con il fumetto caldo versandolo un po’ alla volta proprio come fosse un risotto [9].
Trascorsi 10 minuti di cottura aggiungete i gamberi [10], e dopo 5 minuti gli scampi [11]. Ultimate la cottura regolando eventualmente di sale e poi spegnete la fiamma. Quindi guarnite con qualche foglia di basilico spezzata a mano [12],
profumate con un po’ di scorza di limone grattugiata al momento [13] ed ecco pronta la ricetta [14]. Non vi resta che impiattare la frgola con scampi e gamberi e gustarla calda [15].