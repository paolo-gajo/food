Per realizzare i donuts, per prima cosa fate scaldare leggermente il latte che vi servirà per preparare l’impasto. Nel frattempo versate nella ciotola di una planetaria munita di gancio la farina 00 e la farina manitoba [1], insieme allo zucchero [2] e al lievito di birra sbriciolato [3].
Azionate la planetaria a velocità moderata e versate a filo il latte tiepido [4]. Aggiungete le uova, una alla volta [5] e aromatizzate con l’estratto di vaniglia [6].
In ultimo unite anche il sale [7] e continuate a lavorare finché l’impasto non si sarà staccato dalle pareti della ciotola. A questo punto potete aggiungere il burro ammorbidito, un pezzetto per volta, avendo cura che quello precedente sia stato ben assorbito prima di aggiungerne un altro [8]; ci vorranno circa 15-20 minuti. Dovrete ottenere un impasto liscio e omogeneo [9].
Staccate l’impasto dal gancio con le mani leggermente inumidite, poi aiutatevi con un tarocco per rovesciarlo sulla spianatoia [10]. Spolverizzate con poca farina e date all’impasto una forma sferica, sempre aiutandovi con un tarocco per maneggiare più facilmente [11]. Trasferitelo in una ciotola capiente, precedentemente imburrata, coprite con pellicola [12] e lasciate riposare per 2 ore nel forno spento con la luce accesa.
Trascorso il tempo di lievitazione [13] trasferite nuovamente l’impasto sulla spianatoia leggermente infarinata e stendetelo con il mattarello fino allo spessore di 1 cm [14], poi ritagliate dei cerchi con un coppapasta del diametro di 8 cm [15].
Ricavate i buchi delle ciambelle utilizzando un coppapasta più piccolo, del diametro di 3 cm [16]. Adagiate le ciambelle ottenute su dei quadrati di carta forno di circa 10 cm di lato posizionati su un vassoio [17]; trasferite su un vassoio foderato con carta forno anche i ritagli di pasta [18]. Coprite i vassoi con un canovaccio e lasciate lievitare per 40 minuti lontano da correnti d’aria.
Scaldate l’olio di semi in un pentolino fino alla temperatura di 175° e friggete poche ciambelle per volta, aiutandovi con il quadrato di carta forno per immergerle senza che perdano la forma [19]. Rigiratele su entrambi i lati con una schiumarola finché non saranno uniformemente dorate, ci vorranno circa 3 minuti [20], poi scolate su carta assorbente [21].
Immergete nell’olio anche i ritagli [22] e friggeteli per ottenere i famosi donut holes [23]. Mentre le ciambelle si intiepidiscono [24], potete dedicarvi alla glassa.
Versate lo zucchero a velo in una ciotola insieme al burro fuso [24], poi mescolate con una frusta a mano aggiungendo quanto basta di acqua tiepida [25] per raggiungere la consistenza desiderata [26].
Dividete la glassa ottenuta in 3 ciotole [27]. Lasciate la prima ciotola al naturale. Nella seconda versate il cioccolato fuso, che avrete sciolto in precedenza a bagnomaria o nel microonde [28], e mescolate per amalgamare [30].
Colorate la terza ciotola con il colorante alimentare [31] e mescolate per ottenere una tonalità omogenea [32]. Ora siete pronti per glassare i vostri donuts immergendo un lato nella glassa per ricoprirlo in modo uniforme [33].
Adagiate le ciambelle glassate su un vassoio [34] e decorate con confetti e zuccherini a piacimento [35]. I vostri donuts sono pronti per essere gustati [36]!