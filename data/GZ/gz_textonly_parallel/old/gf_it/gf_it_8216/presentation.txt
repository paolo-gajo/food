Ispirati dal dolce americano più celebre, abbiamo ideato una sua insolita versione da gustare come antipasto oppure come secondo piatto: la pie salata. I capisaldi della ricetta originale non potevano mancare, perciò ritroverete due friabili sfoglie nel quale è racchiuso un ripieno ricco e cremoso. La nostra farcia si ispira agli ortaggi autunnali ed è realizzata con un mix di dolcezza, conferita dalla ricotta vaccina e dalla zucca, e di sapori decisi, complici i funghi e la pancetta croccante. Il risultato nel suo insieme è molto appetitoso e stuzzicante, da provare!