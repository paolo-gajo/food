Per realizzare la pie salata per prima cosa occupatevi della pulizia della zucca: tagliatela a fette, eliminate i semi interni [1], la buccia e poi riducetela a cubetti [2]. Passate ora alla pulizia dei funghi: eliminate la parte terrose del gambo dei porcini [3]
E poi, dopo averli strofinati con un panno per togliere le impurità, tagliateli a pezzetti [4]. Pulite allo stesso modo i finferli e poi divideteli a metà nel senso della lunghezza [5]. In un tegame scaldate un filo di olio di oliva, quindi versate la zucca [6].
Insaporite con un rametto di timo fresco [7]. Saltate la zucca per qualche minuto e poi aggiungete i funghi [8]. Allungate con un mestolo di brodo [9] e proseguite la cottura fino a ottenere un contorno morbido aggiungendo il brodo se necessario, ci vorranno circa 10 minuti.
Una volta che la zucca e i funghi saranno pronti, spegnete il fuoco e tenete da parte [10]. Scaldate una padella, adagiate le fettine di pancetta [11] e cuocetele a fiamma alta per renderle croccanti [12], saranno sufficienti 1-2 minuti.
In una ciotola versate la ricotta ben scolata e l’uovo [13]. Mescolate con una forchetta [14] per ottenere una crema omogenea [15].
Ungete una tortiera del diametro di 18 cm [16] e adagiate al suo interno un disco di pasta sfoglia, forate il fondo con i rebbi di una forchetta [17]. Farcite con metà della crema di ricotta [18].
Livellate con il dorso di un cucchiaio [19], adagiate sopra metà delle fettine di pancetta croccante [20] e ricoprite con metà delle verdure saltate in padella [21].
Ora realizzate un secondo strato con la restante crema [22], la pancetta [23] e le verdure, fino a esaurire il ripieno. Ricoprite la pie con un altro strato di pasta sfoglia [24], in modo che i le due sfoglie si uniscano al bordo.
Ritagliate il bordo in eccesso [25] e ripiegate tutta la pasta sul bordo [26]. Pressate leggermente i rebbi di una forchetta sul bordo e poi forate la pasta in superficie [27] per non farla gonfiare in cottura.
In una ciotolina mescolate la panna e il tuorlo [28] e con questa miscela spennellate la superficie della pie [29]. Cuocete in forno statico preriscaldato a 180° per 60 minuti. A cottura ultimata, sfornate la pie salata e lasciatela intiepidire prima di portarla in tavola [30].