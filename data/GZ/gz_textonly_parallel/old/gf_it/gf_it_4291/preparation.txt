Per preparare le orecchiette allo yogurt con zucchine cominciate mondando e tagliando gli ortaggi: quindi eliminate le foglie verdi e quelle più esterne e affettatelo sottilmente [1], poi private le zucchine delle due estremità e tagliatele a julienne [2]. In una casseruola mettete a scaldare tre cucchiai d'olio di oliva [3]
e versateci il porro [4] e lasciate cuocere versando un mestolo di brodo vegetale per prolungare la cottura [5]. In un altro tegame più piccolo mettete un cucchiaio di olio d'oliva e unite i piselli [6],
lasciateli cuocere per 15 minuti [7] e anche in questo caso unite il mestolo di brodo e lasciate cuocere per qualche minuto. I piselli dovranno rimanere di un bel colore verde brillante e piuttosto croccanti. In un'altra pentola, aggiungete il restante olio e schiacciate lo spicchio di aglio [8]. Unite le zucchine all'olio e lasciate cuocere per qualche minuto [9],
le zucchine non dovranno spappolarsi ma rimanere intatte [10]. Quando i porri saranno cotti, metteteli in un mixer [11] insieme allo yogurt [12]
e frullate il tutto fino ad ottenere una crema omogenea [13]. In una ciotola versate la crema allo yogurt, i piselli [14], le zucchine [15], salate e pepate
e amalgamate bene il tutto [16]. Quindi lessate le orecchiette in abbondante acqua salata [17], una volta che la pasta è cotta versatela nella ciotola [18] insieme alla crema allo yogurt e verdure,
e amalgamate il tutto [19]. Infine guarnite aggiungendo il prezzemolo e il basilico tritati [20] e impiattate le orecchiette allo yogurt con zucchine servendole ben calde [21].