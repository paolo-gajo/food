Per preparare l'insalata di farro con verdure, in un tegame capiente portate a bollore l'acqua e salatela a piacere [1], quindi versate il farro e fatelo bollire per il tempo indicato sulla confezione [2] (circa una ventina di minuti). Intanto preparate il condimento: lavate e tagliate a quarti i pomodori ciliegino [3](potete prelevare i semini se non li gradite).
Poi tagliate la provola a dadini [4]; lavate e staccate dal tronco principale del broccolo le cimette [5] e tagliatele a metà [6].
Spuntate i fagiolini [7] quindi scottateli in un tegame [8] e procedete allo stesso modo anche con le cimette di broccoli in un tegame a parte [9]. Basteranno pochi minuti perchè le verdure dovranno rimanere croccanti.
Quando il farro sarà cotto, scolatelo e passatelo rapidamente sotto l'acqua corrente fredda (10-11). Quindi versatelo in una ciotola e unite i pomodorini [12]
aggiungete anche le verdure scolate e fatte intiepidire: i fagiolini tagliati a pezzetti [13] e le cimette [14]. Quindi versate anche la provola a dadini [15].
e i gherigli di noci spezzettati grossolanamente [16]. Grattugiate la scorza di 1 limone non trattato [17] e del basilico fresco. se volete potete anche aggiungere un filo d'olio e mescolare il tutto. La vostra insalata di farro con verdure è pronta per essere gustata [18]!