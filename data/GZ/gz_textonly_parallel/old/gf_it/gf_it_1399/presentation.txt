Quante buone ricette che si possono preparare con la pasta e soprattutto con le penne: da quelle alla vodka a quelle ai 4 formaggi c’è davvero l’imbarazzo della scelta! Questa volta che ne dite di servirle in una veste particolare e allo stesso tempo golosa? Ecco allora le penne allo Zafferano in cartoccio, un primo piatto classico ispirato alla tipica pasta allo zafferano a cui abbiamo aggiunto la cottura finale al cartoccio che darà quel tocco di croccantezza e sfiziosità in più. Lasciate che i vostri invitati a tavola aprano direttamente il cartoccio per vedere contenuto invitante che nasconde: otterrete un elegante e curioso effetto sorpresa!