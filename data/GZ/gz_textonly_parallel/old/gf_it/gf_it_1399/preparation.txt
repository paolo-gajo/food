Per preparare le penne allo zafferano in cartoccio tagliate sottilmente la pancetta [1], poi fatela rosolare in una pentola antiaderente [2] fino a quando sarà ben croccante [3].
Trasferitela in una teglia foderata con carta da forno in modo che rilasci il grasso in eccesso [4]. Mettete sul fuoco una padella e versate la panna insieme allo zafferanno [5]. Mescolate con una spatola da cucina poi unite anche la pancetta croccante [6].
Stemperate il tutto per 5 minuti, poi spegnete [7]. Portate a bollore l’acqua salata che vi servirà per la cottura dell’acqua, poi versate le penne [8], facendole cuocere per 8 minuti lasciandole al dente. Scolate la pasta [9].
e versatela direttamente nel condimento che avete preparato [10], mescolando il tutto con la spatola per 2-3 minuti a fuoco spento [11]. Regolate di sale [12]
e di pepe a piacere [13], quindi aggiungete il formaggio grattugiato [14], distribuendolo in maniera uniforme [15].
Tagliate 4 fogli di carta da forno e versate una parte di pasta in ciascuno [16], poi ripiegate le estremità superiori [17] e chiudete a pacchetto [18].
Una volta terminato [19], ponete i cartocci su una leccarda uno accanto all'altro [20] e passateli in forno statico preriscaldato a 180° per 3-4 minuti. Quando saranno pronti, sfornate e servite le vostre penne allo Zafferano in cartoccio [21].