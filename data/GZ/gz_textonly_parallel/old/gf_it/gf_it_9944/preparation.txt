Per preparare le tortine rovesciate pere e cioccolato cominciate versando in una ciotola il burro a temperatura ambiente insieme allo zucchero [1] e un pizzico di sale [2]. Azionate le fruste e aggiungete le uova una alla volta, affinché si incorporino gradualmente [3].
Proseguite aggiungendo la farina 00 setacciata [4], il latte a filo [5] e poi il lievito per dolci [6].
Mancano soltanto la farina di nocciole [7] e il cardamomo in polvere [8]. Non appena l'impasto è amalgamato a dovere spegnete le fruste e occupatevi delle pere. Dopo averle lavate e asciugate, privatele del picciolo e tenete da parte 4 fettine sottili [9].
La restante parte affettatela [10] e riducetela a cubetti [11]. Infine sminuzzate anche il cioccolato fondente [12].
Nella ciotola con l'impasto versate le pere a cubetti e il cioccolato fondente e mescolate il tutto [13]. Passate al caramello. In un pentolino d'acciaio versate lo zucchero e l'acqua [14], accendete il fornello a temperatura media cuocendolo finché il caramello non avrà assunto un colore ambrato [15].
Spegnete e togliete dal fuoco, quindi aggiungete il burro [16] e mescolate bene [17]. Trasferite il caramello al burro in 4 stampini da 9 cm [18]
Sistemate ore le 4 fettine di pere che avete tenuto da parte [19], coprite con l'impasto [20] livellandolo accuratamente [21].
E passate alla cottura. Le tortine cuociono, in forno statico già caldo a 180°, per circa 30 minuti [22]. Quando saranno cotte, e ancora bollenti, sistemate un piattino sullo stampo e ribaltate il dolce utilizzando una presina [23]. Ecco pronte le vostre tortine rovesciate pere e cioccolato [24].