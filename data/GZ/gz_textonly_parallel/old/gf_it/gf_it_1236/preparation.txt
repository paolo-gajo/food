Per realizzare gli struffoli fondete il burro e lasciatelo intiepidire. Nel frattempo ponete in una ciotola la farina, lo zucchero [1], le uova, un pizzico di sale, la scorza grattugiata dell’arancia [2], il burro fuso [3]
e il liquore all’anice [4]. Iniziate ad impastare a mano nella ciotola, poi trasferite l’impasto su una spianatoia [5] e impastate fino a creare un panetto compatto e omogeneo [6].
Copritelo con un canovaccio pulito [7] e fatelo riposare per almeno 30 minuti a temperatura ambiente. Trascorso il tempo di riposo riprendete il panetto [8], dividetelo in 6/7 parti uguali con un tarocco o un coltello [9].
Con ciascun pezzo create dei bastoncini spessi circa 1 cm [10]. A questo punto, tagliate i bastoncini a piccoli pezzettini da 1 cm [11] e disponeteli su un telo, facendo attenzione a non sovrapporli [12].
Passate alla cottura: scaldate in una pentola l’olio di semi quando sarà ben caldo immergete gli struffoli con una schiumarola [13], per una frittura ottimale assicuratevi che l’olio raggiunga la temperatura di circa 180° con un termometro per alimenti, per non abbassare la temperatura dell’olio cuocete pochi struffoli alla volta. Mescolate con una schiumarola per ottenere una cottura uniforme; saranno sufficienti 2-3 minuti per ottenere dei bocconcini dorati al punto giusto; scolateli [14] e trasferiteli su un vassoio rivestito con carta assorbente per asciugare l’olio in eccesso [15].
Fate raffreddare gli struffoli e sciogliete il miele in una pentola a fuoco basso [16], quando il miele sarà sciolto versate gli struffoli e mescolate per amalgamare [17]. Spegnete il fuoco e lasciate intiepidire, poi aggiungete gli zuccherini colorati [18].
tagliate a piccoli cubetti le arance e il cedro canditi (19-20), versateli nella pentola con gli struffoli [21] e mescolate delicatamente con un cucchiaio.
Prendete un piatto di portata, al centro posizionate un barattolo di vetro che servirà per creare la forma a corona , distribuite intorno al barattolo gli struffoli [22], quando il miele si sarà solidificato, togliete delicatamente il barattolo dal centro del piatto [23]. Decorate con le ciliegie candite, i confettini argentati e servite i vostri struffoli [24].