Per preparare la tartare di salmone e panzanella come prima cosa assicuratevi di aver acquistato del salmone già abbattuto. Altrimenti leggete il box in fondo alla ricetta per un corretto e sicuro utilizzo del pesce crudo. Prendete il filetto di salmone e ricavate prima delle striscioline [1] e poi dei cubetti [2]. Trasferiteli quindi in una ciotola, aggiungete l'erba cipollina [3],
la scorza di limone [4], l'aceto di riso [5], i fiocchi di sale [6] e il pepe. Poi mescolate il tutto e tenete da parte in frigorifero. 
Nel frattempo tagliate il pane a cubetti (7-8). Versate un filo d'olio in un tegame, lasciatelo scaldare e unite i cubetti di pane [9]. 
Aggiungete il peperoncino [10], il sale e tostate i crostini per qualche minuto a fiamma vivace mescolando spesso fino a che non saranno ben dorati. Spegnete poi il fuoco e fate raffreddare. Nel frattempo lavate i pomodorini e tagliateli a metà [11]. Trasferiteli poi in una ciotola e aggiungete le foglioline di basilico (pulite con un panno o lavate anch'esse con acqua fredda e tamponatele prima di usarle) [12]. 
Versate poi anche i crostini oramai freddi all'interno [13], aggiungete l'acqua e l'aceto balsamico e mescolate il tutto [14]. Riprendete la tartare di salmone e inseritela all'interno di un coppapasta da 9 cm posizionato su un piatto [15]. 
Con il dorso del cucchiaio pressate leggermente la tartare [15] e posizionate al di sopra un pò di panzanella [17]. Poi sfilate delicatamente il coppapasta e servite la vostra tartare di salmone e panzanella [18]. 