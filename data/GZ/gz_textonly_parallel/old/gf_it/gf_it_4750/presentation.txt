Cercate una tartare che sia raffinata ma sfiziosa allo stesso tempo? La tartare di salmone e panzanella unisce queste due caratteristiche! I teneri cubetti di salmone fresco crudo fanno da base per una fresca insalatina a base di pomodori, panzanella croccante e profumatissimo basilico! Questo sarà il modo migliore per iniziare una cena romantica in compagnia della vostra anima gemella o una cena a base di pesce per i vostri amici... magari seguita da un primo piatto di pesce ricco e profumato come gli spaghetti allo scoglio! In pochi minuti riuscirete a preparare un antipasto che delizierà la vostre papille gustative con il profumo dei limoni e la nota croccante del pane casereccio! Ultimate la cena con un buon dessert come la bavarese e conquisterete per sempre il cuore e il palato dei vostri ospiti!