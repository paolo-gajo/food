La quiche agli asparagi e mortadella è una torta salata molto gustosa, un perfetto antipasto ideale da servire per un aperitivo o per un pic-nic all'aperto. Il suo croccante involucro di pasta brisée racchiude un ricco e morbido ripieno composto da verdure e carne: gli asparagi, la mortadella e la ricotta si fondono perfettamente, creando un piatto dal gusto deciso tutto da assaporare. Con questa torta stupirete i vostri commensali unendo la freschezza delle verdure primaverili ad un saporito tocco rustico: assolutamente da provare!