Per realizzare i finocchi in padella, iniziate lavando i finocchi, poi puliteli tagliando la base del torsolo e i gambi (1-2) (questi ultimi potete usarli per aromatizzare una zuppa o un brodo). Dividete a metà ciascun finocchio e poi procedete tagliandoli a spicchi [3].
Una volta tagliati i finocchi potete procedere con la cottura: scaldate l’olio di oliva extravergine in una padella, poi aggiungete gli spicchi di finocchi [4] e cuocete per 5-6 minuti a fuoco vivace. Salate [5] generosamente, il sale dell'Himalaya viene usato per dare una nota di colore ai finocchi ma tenete conto che conferisce meno sapidità agli alimenti rispetto al sale comune. Aggiungete anche il pepe rosa macinato [6] e
aromatizzate con le foglioline di maggiorana [7] e di timo [8] e proseguite la cottura per altri 5-6 minuti per mantenere i finocchi croccanti [9] altrimenti potete continuare a cuocerli per qualche altro minuto se li gradite più morbidi. Servite ben caldi i vostri finocchi in padella.