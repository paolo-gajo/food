Per preparare i gamberi alla catalana iniziate occupandovi della cipolla. Mondatela, tagliatela in 4 [1] e ricavate da ogni quarto degli spicchi pi√π sottili [2]. Versateli in una ciotola, ricoprite con l'acqua fredda e aggiungete l'aceto [3].
Lavate i pomodorini e tagliateli in [4], versateli in una ciotolina e conditeli con il sale e un filo d'olio [5]. Aggiungete in ultimo anche le foglioline di basilico spezzettate con le mani [6] e mescolate il tutto.
A questo punto dedicatevi alla pulizia dei gamberi. Staccate la testa con le mani [7] ed eliminate anche il carapace delicatamente [8]. Incidete con un coltellino il dorso del gambero e aiutandovi con una pinzetta estraete l'intestino [9].
Posizionate la rucola nei piatti da portata [10] e scottate i gamberi in padella con un filo d'olio, cuocendoli per un paio di minuti per lato [11]. Nel frattempo ponete la cipolla a scolare in un colino [12].
Adagiate i gamberi e le fettine di cipolla sulla rucola [13], aggiungete i pomodorini [14], condite con un filo d'olio e servite i vostri gamberi alla catalana.