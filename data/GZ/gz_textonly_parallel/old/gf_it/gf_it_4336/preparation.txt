Per preparare gli spaghetti al ragù di polpo, iniziate dal soffritto (potete anche consultare la Scuola di cucina: come fare il soffritto): mondate le carote, spuntatele e tritatele finemente con il coltello [1]. Con un pelaverdure eliminate lo strato più esterno del sedano e tritate finemente anche quest'ultimo [2]. Irrorate con l'olio una padella capiente, mettete i due spicchi d'aglio e versate il trito di carote[3]
e sedano [4]; fate cuocere per 20 minuti circa a fuoco bassissimo, girando di tanto in tanto. Se preferite, potete usare un coperchio per favorire la cottura. Nel frattempo dedicatevi alla pulizia del polpo; per questo procedimento nel dettaglio, potete consultare la Scuola di cucina: come pulire il polpo. Lavate il polpo sotto acqua corrente per eliminare il più possibile la patina viscida che lo ricopre (5-6).
Con un coltello incidete poco sotto gli occhi per eliminarli, quindi tagliate la testa del polpo [7], dividetela a metà e ricavatene delle striscioline (8-9).
Quindi rimuovete il dente centrale scavando al centro dei tentacoli con un coltellino. Poi dividete il corpo del polpo a metà [10] per facilitare il taglio dei tentacoli.niziate a ridurre le punte a pezzi piccolissimi [11]. Quindi dividete i tentacoli [12],
poi riducete anche questi a pezzetti [13]. Ora che avete tritato finemente tutte le parti del polpo, potete aggiungerle nella padella dove avete in precedenza avviato il soffritto di carote e sedano [14]. Aggiustate di sale [15] e pepe a vostro gusto.
Mescolate gli ingredienti in padella e fateli rosolare per alcuni minuti. Quindi sfumate con il vino bianco [16] e lasciatelo evaporare. Dopodichè versate la polpa di pomodoro [17] e il prezzemolo tritato. Lasciate cuocere il tutto per almeno 3 ore, fino a quando il polpo si sarà ammorbidito [18]. Durante la cottura potete aggiungere dell'acqua o fumetto di pesce (per la ricetta del fumetto di pesce). Se volete velocizzare la cottura, potete cuocere il polpo nella pentola a pressione oppure farlo bollire regolandovi con il peso: per ogni 500 gr di polpo servono 30 minuti di cottura. Bollendolo in precedenza, per la cottura in padella basteranno 20-30 minuti.
Quando mancheranno pochi minuti perchè il ragù di polpo sia pronto, preparate la pasta: fate bollire l'acqua in una pentola capiente e versate gli spaghetti alla chitarra [19]. Fateli cuocere al dente e poi quando saranno pronti, scolateli e versateli direttamente in padella per amalgamarli al ragu di polpo [20]. Fate saltare per pochi istanti mescolando e aggiungete ancora prezzemolo tritato se lo gradite. I vostri spaghetti alla chitarra con ragù di polpo saranno pronti per essere serviti ben caldi [21]!