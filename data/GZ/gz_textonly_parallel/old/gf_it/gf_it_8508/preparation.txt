Per prima cosa prima per preparare i burger buns cominciate a realizzare la pasta di riporto, ovvero un preimpasto preparato con tutti gli ingredienti dell’impasto vero e proprio, servirà a dare una maggiore carica di lievito e batteri che consentirà di far sviluppare al pane un sapore più intenso. Quindi prima di cominciare la preparazione dei burger buns cominciate a preparare la pasta di riporto. Intiepidite il latte, trasferitelo in una ciotolina e versate all'interno il lievito di birra disidratato o secco (in alternativa potete utilizzare 3-4 g di lievito di birra fresco) [1], scioglietelo per bene [2]. In un'altra ciotolina sciogliete il sale nell'acqua tiepida [3].
Quindi mettete la farina nella ciotola di una planetaria, unite lo zucchero semolato [4], il lievito sciolto nel latte [5], il malto (o il miele),
il sale disciolto nell’acqua [7], e cominciate a impastare gli ingredienti con la "foglia” di una planetaria, in alternativa potete anche impastare a mano. Quando avrete raccolto tutti gli ingredienti, sostituite la foglia con il gancio [9] e lavorate l’impasto fino a chè avrà raggiunto una consistenza elastica e omogenea.
Quindi aggiungete il burro a temperatura ambiente [10], l’olio a filo sempre continuando ad impastare [11]. Quando anche questi ingredienti saranno stati inglobati nell’impasto [12]
trasferitelo su una spianatoia leggermente infarinata [13] e fatelo lievitare per circa 4 ore in una ciotola coperta con la pellicola in forno con la luce accesa [14]. Una volta trascorso questo tempo preparate l’impasto vero e proprio dei buns ripetendo esattamente il procedimento fatto per preparare la pasta di riporto: nella ciotola di un mixer mettete la farina, il lievito disciolto nel latte In alternativa al lievito di birra secco potete utilizzare 12 g di lievito di birra fresco), lo zucchero, il malto (o il miele) e il sale sciolto in acqua, impastate e aggiungete 125 g di pasta di riporto [15] (utilizzando le dosi riportate per l'impasto dei burger buns),
sostituite la foglia della planetaria con il gancio [16] e quindi unite il burro a temperatura ambiente [17], l’olio [18] e impastate.
Una volta che l’impasto sarà pronto mettetelo su un piano leggermente infarinato [19], copritelo con la pellicola trasparente e lasciatelo riposare per 15/20 minuti [20]. Una volta trascorso questo tempo suddividete l’impasto in pezzi da circa 70 g l’uno [21]
e datagli la forma di una palla, ruotandoli su un piano [22]. Quindi disponeteli su una teglia ricoperta da carta forno [23] e lasciateli riposare per 10 minuti, coprendoli sempre con la pellicola [24].
Quindi spennellateli con l'uovo [25] e cospargeteli con semi di sesamo o di papavero [26] e ponete i panini a lievitare per un’ora nel forno con la luce accesa fino a che i panini avranno raddoppiato il loro volume [27].
Quindi infornate a 220 gradi per 15 minuti, vaporizzando un po’ d’acqua con uno spruzzino in modo da creare vapore nel forno. Al termine della cottura i burger buns dovranno risultare lucidi in superficie e morbidi all’interno (28-29). Ora siete pronti per preparare un hamburger fatto in casa a regola d’arte [30]!