Per preparare le cozze alla marinara iniziate pulendo per bene le cozze. Eliminate la barbetta che fuoriesce [1], raschiate il guscio [2],e lavatele bene sotto l’acqua corrente per eliminare tutte le impurità [3]. Potete visionare ulteriori dettagli sulla scheda riservata alla pulizia delle cozze cliccando qui (Pulizia delle cozze).
In una padella antiaderente mettete cinque cucchiai d’olio [4] e due spicchi di aglio schiacciati (o interi se desiderate poi toglierli) [5] e rosolate leggermente. Unite poi le cozze [6], 
quando inizieranno a dischiudersi sfumate con il vino bianco [7] e unite due cucchiai di prezzemolo tritato [8]. Infine coprite il tutto con un coperchio e lasciate dischiudere tutte le cozze. Quando le cozze saranno tutte aperte, lasciatele sul fuoco ancora per qualche minuto affinché il sugo si insaporisca ulteriormente e una volta pronte, servite le cozze alla marinara immediatamente [9].