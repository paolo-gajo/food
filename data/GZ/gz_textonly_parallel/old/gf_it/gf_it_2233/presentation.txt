Le melanzane ripiene di spaghetti alla norma sono un primo piatto molto gustoso nato dall’unione di due ricette tipiche della tradizione gastronomica siciliana: le melanzane ripiene e la pasta alla norma. Il risultato è una pietanza ricca di sapori e profumi, è fondamentale quindi che gli ingredienti siano freschi e di prima qualità. Per realizzare la ricetta si svuotano le melanzane della polpa, si cuociono al vapore e si farciscono con gli spaghetti conditi con il tradizionale sugo alla norma, preparato con la polpa delle melanzane fritta in padella e arricchito con la ricotta salata grattugiata che conferisce sapidità al piatto. Portate in tavola i sapori della Sicilia con le nostre melanzane ripiene di spaghetti alla norma, a base di ingredienti semplici ma molto saporite.