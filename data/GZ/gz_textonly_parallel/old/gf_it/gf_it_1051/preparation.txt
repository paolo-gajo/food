Per preparare le fettuccine alla crema di gamberetti e brandy incominciate con la pulizia dei gamberetti. Privateli della testa e del carapace [1], conservandoli in quanto vi serviranno per la preparazione della crema. Tagliate a metà i pomodorini [2] e in pezzetti piuttosto grossolani il sedano e i gambi di prezzemolo. Ponete sul fuoco una pentola antiaderente con un filo d’olio e lo spicchio d’aglio. Fate imbiondire l’aglio, poi versate il sedano [3] e
i gambi di prezzemolo [4]. Aggiungete i gusci dei gamberetti che avete tenuto da parte [5] e versate metà dose del brandy [6], facendo cuocere per 10 minuti.
Unite anche i pomodorini [7] e mescolate con una spatola da cucina o con un cucchiaio di legno, facendo cuocere ancora per 10 minuti [8]. Versate l’acqua [9] 
e regolate di sale e pepe a piacere [10]; fate cuocere per altri 10 minuti. Una volta pronto [11], frullate il tutto con un frullatore ad immersione [12]
fino ad ottenere una crema densa ed omogenea [13], che andrete a filtrare con della carta da cucina in un colino a maglie strette posto su di una ciotola [14]. Terminato questo procedimento, mettete la crema che avete ottenuto da parte [15].
Fate scaldare l’olio restante e versate la farina poco per volta [16], mescolando bene con le fruste per evitare la formazione di grumi [17]. Versate la crema [18]
e continuate con le fruste fino a quando avrà raggiunto il bollore [19]. Mette sul fuoco una pentola antiaderente ampia con un filo di olio e lo spicchio d’aglio [20], fatelo imbiondire poi toglitelo. Fate cuocere i gamberetti per 4 minuti a fuoco moderato, sfumando con il brandy rimanente [21].
In una pentola portate a bollore l'acqua salata, quindi cuocete le fettuccine per 3 minuti [22]. Una volta pronte, scolatele, poi versatele direttamente nella padella coi gamberetti [23]. Unite anche la crema di gamberetti e brandy che avete preparato [24]
e mescolate con la spatola per amalgamare bene tutti gli ingredienti [25]. Saltate le fettuccine nel sugo per dare sapore e terminate con una spoverata di prezzemolo tritato [26]; infine potete servire le vostre fettuccine alla crema di gamberetti e brandy [27].