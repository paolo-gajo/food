Dal pane cafone alla michetta, il Bel Paese può vantare innumerevoli varietà di pani dai nomi e dalle forme più disparate: pagnotte dalla crosta croccante, filoncini sottili o bocconcini friabili, una ricchezza culinaria da scoprire e assaporare regione per regione. Qui vi proponiamo una di queste ricette: i panini di ricotta sardi. Conosciuti come pratziereddas de arrescottu, ovvero focaccine alla ricotta, queste piccole pagnotte che arrivano dalla Sardegna sono soffici all’interno e hanno una crosta croccante e dorata all’esterno. Il loro ripieno segreto a base di ricotta di pecora (che apprezziamo molto anche nelle pardulas) rivela la tradizione pastorizia di questa incantevole isola e conferisce un sapore unico alla morbida mollica. Ottimi sia da soli che in accompagnamento a salumi e formaggi, saranno incredibilmente golosi anche farciti con una dolce crema spalmabile!