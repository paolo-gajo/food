Il rotolo alla marmellata è un dolce facile da preparare per una golosa merenda! Un'alternativa alla classica versione con la Nutella, ma ugualmente buono e perfetto da gustare a colazione o a merenda! La base è una classica pasta biscotto, resa ancora più morbida grazie all'aggiunta del burro, mentre per il ripieno abbiamo scelto di utilizzare una confettura alle fragole. Ovviamente potrete scegliere il gusto che più amate: albicocca, limoni, ciliegie... ma per un risultato super provate a realizzare in casa la vostra marmellata, con la frutta di stagione! Il rotolo alla marmellata è perfetto anche da servire come dessert insieme ad una pallina di gelato ed è davvero buonissimo... cosa aspettate a prepararlo?