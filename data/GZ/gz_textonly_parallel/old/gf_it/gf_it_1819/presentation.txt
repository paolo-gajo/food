I primi caldi primaverili sono alle porte, le fragole cominciano a maturare e con il loro colore rosso acceso invogliano alla preparazione di sfiziose ricette con questo dolce frutto. Avete anche voi una voglia irrefrenabile di fragole? Vi proponiamo allora questa deliziosa crostata con curd di fragole. Questo dolce fresco e delicato viene preparato con il curd di fragole, una variante più ricca e golosa della classica confettura con cui si farciscono le crostate. Il profumo ed il sapore zuccherino della fragola vengono esaltati in questo squisito curd di fragole, donando un sapore morbido ed intenso alla crostata. Il tocco finale per rendere la crostata con curd di fragole davvero irresistibile sarà la squisita decorazione con il cioccolato bianco, che creerà un allegro contrasto con il rosso brillante delle fragole fresche. Perfetta per un te con le amiche o uno spuntino dolce questo dessert conquisterà i palati proprio di tutti, grandi e piccini con la sua irresistibile golosità.Provate anche il nostro tiramisù alle fragole, dolce e cremoso! 