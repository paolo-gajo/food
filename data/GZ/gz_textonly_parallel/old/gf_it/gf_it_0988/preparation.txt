Per preparare l’impasto delle gaufre iniziate mettendo le 2 uova in una ciotola grande [1], mescolate con un cucchiaio di legno aggiungete poi il latte [2] e il burro fuso [3].
Amalgamate bene e poi sempre rigirando aggiungete lo zucchero [4]. Incorporate quindi la farina, il lievito e il sale setacciandoli con un colino [5]. Amalgamate bene gli ingredienti [6], aggiungete i semi della bacca di vaniglia, coprite l’impasto con una pellicola e lasciatelo riposare per una mezz’ora in frigorifero.
Riscaldate la cialdiera portandola alla temperatura più elevata e spennellatela bene con del burro fuso per evitare che l’impasto attacchi. Ponetevi un mestolo di impasto e spargetelo bene all’interno della cialdiera con l’aiuto di un cucchiaio [7] (la nostra cialdiera ha un diametro di 16 cm). A questo punto chiudete la cialdiera e seguite le istruzione della macchina per quanto riguarda la modalità di cottura. Fate cuocere la gaufre per circa 3-4 minuti, fino a quando avrà preso colore e sarà cotta all'interno [8]. La gaufre dovrà risultare leggermente croccante all’esterno ma soffice all’interno. Guarnite le gaufre con una spolverizzata di zucchero a velo [9] e servitele calde accompagnandole come preferite (frutti rossi, cioccolato, panna montata, cacao etc.).