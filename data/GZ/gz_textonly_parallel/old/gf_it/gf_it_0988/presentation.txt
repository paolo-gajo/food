Le gaufre sono delle cialde dolci molto diffuse in Francia e in Belgio, anche se si ritiene che la loro origine sia da identificarsi addirittura nell'antica Grecia.Le gaufre sono preparate con una pastella di farina, latte, uova, zucchero e lievito che viene cotta in un'apposita cialdiera che le rende croccanti all'esterno e molto soffici all'interno e ricordano alla lontana le nostre ferratelle abruzzesi!La cialdiera dona alle gaufre il tipico aspetto a "nido d'ape" (che in francese si dice appunto gaufre). Con questo tipo di piastra potete realizzare anche i waffle e i chaffle.Le gaufre sono ottime se gustate calde spolverizzate con zucchero a velo o guarnite con panna montata, cioccolato fuso, sciroppi, marmellata o frutti di bosco freschi.