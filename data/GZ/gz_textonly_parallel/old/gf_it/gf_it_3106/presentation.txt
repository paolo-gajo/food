Si fa presto a chiamarle frittelle di zucchine: una pastella veloce, le zucchine tagliate, olio per friggere... e via! Ma noi abbiamo un trucchetto per renderle più particolari. Le nuvole di zucchine e pecorino e sono nuovissimoi sfizi che abbiamo preparato per voi. Si tratta di frittelle molto croccanti all'esterno e soffici all'interno, dalla consistenza leggera come una nuvola. Com'è possibile? Grazie alla spumosa pastella ottenuta con gli albumi montati a neve e aggiunta di un pizzico di lievito istantaneo. Le frittelle si gonfieranno durante la cottura trasformandosi in vere e proprie nuvolette! L'aggiunta del pecorino poi, con il suo carattere intenso e persistente, si sposa benissimo con quello più dolce delle zucchine, per un vortice di gusto irresistibile! Un antipasto da servire ai vostri ospiti per ingolosirli con sapore e originalità.Se le nuvole di zucchine e pecorino vi hanno incuriosito allora provate anche le altre nostre specialità a base di zucchine: