Iniziate a preparare la minestra di riso con porri e patate lavando le patate, sbucciandole e tagliandole [1] prima a fettine abbastanza sottili divise poi in quattro parti. Mondate i porri e tagliateli [2] finemente e mettete a sciogliere del burro [3] in una pentola.
Tritate e gli scalogni e il prezzemolo, aggiungeteli nella pentola [4] con il burro e fateli soffriggere. Aggiungete poi i porri [5] e le patate [6], fate insaporire per qualche minuto, salate e pepate.
Aggiungete in seguito tutto il brodo vegetale [7] e fate cuocere la minestra per 30 minuti circa, fino a quando i porri si saranno quasi completamente sciolti e le patate saranno tenere. Aggiungete il riso [8] a fate cuocere il tutto per altri 20 minuti mescolando di tanto in tanto [9]. Aggiustate di sale e servite la minestra di riso con porri e patate ben calda, spolverizzata di parmigiano grattugiato e guarnita con delle foglioline di prezzemolo.