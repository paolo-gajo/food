Per preparare i bastoncini di pesce iniziate tagliando grossolanamente i filetti di merluzzo [1], poi passateli al mixer fino ad ottenere un composto omogeneo [2], incorporate la farina e aggiungete una presa di sale. Intanto preparate gli ingredienti per la doppia panatura in due ciotole capienti: in una sbattete le due uova e nell’altra versate il pan grattato. Prelevate piccole manciate di impasto e date la forma di bastoncino con le mani compattando il composto [3].
Una volta ottenuti i bastoncini, passateli prima nell’uovo [4] , poi nel pan grattato [5] e nuovamente nell’uovo e nel pangrattato ottenendo così una doppia panatura croccante. Friggete i bastoncini di pesce in una padella con abbondante olio [6], quando saranno dorati scolateli e lasciateli asciugare su carta assorbente.