Il risotto alla birra e speck è un primo piatto dal gusto giovane e molto saporito; preparato con birra scura e speck, viene legato con un formaggio dal sapore delicato come ricottina, robiola o mascarpone che rende ancora più cremoso e ricco questo risotto. Inoltre la presenza della birra scura conferisce il tipico sapore intenso e corposo di questa particolare bevanda oltre a dare un tocco di colore al risotto. Il risotto alla birra è un primo piatto pensato per tutti i giovani alla ricerca di una ricetta facile, veloce e sfiziosa da consumare con gli amici, o anche quando avete ospiti inaspettati.