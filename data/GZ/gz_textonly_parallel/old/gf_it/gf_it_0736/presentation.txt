Sono molte le ricette che fanno parte dei personali ricettari salvacena! A partire dai classici spaghetti aglio, olio e peperoncino fino alle frittate o alle uova alla contadina, così da avere primo e secondo in meno di quaranta minuti. Anche un piatto di carne può essere espresso e gustoso allo stesso tempo, come le scaloppine: veloci e succulenti fettine di carne da nappare con un condimento a vostra scelta. In questa ricetta vi proponiamo le scaloppine al vino bianco e prezzemolo, un piatto milanese. Il vino, con un tocco vagamente acidulo, migliora il sapore della carne e inoltre vi permetterà di ottenere un delizioso e cremoso condimento. Il prezzemolo invece, in milanese erborin, è un condimento ideale perché renderà la carne fresca e saporita. Scommettiamo che resterete davvero sorpresi da questo secondo così facile e così veloce! E se avete ancora pochi minuti da dedicare alla cucina, al vostro menù veloce aggiungete anche delle freschissime cheesecake veloci!