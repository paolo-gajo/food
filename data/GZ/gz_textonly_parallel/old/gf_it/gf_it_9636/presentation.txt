Ci sono ricette del cuore e ricette che hanno un cuore... come la ciambella cacao e cocco o quella che vi proponiamo oggi, dei muffin alla vaniglia con un cuore di amarena. Realizzare i muffin è molto semplice: munitevi di una planetaria o anche di una semplice frusta elettrica per montare il burro con lo zucchero, poi unite a poco a poco i restanti ingredienti, una volta ottenuto un composto omogeneo, versatelo negli stampini e il gioco è fatto! In poche mosse avrete realizzato dei gustosi e profumati muffin alla vaniglia con cuore di amarena preparati con le vostre mani!