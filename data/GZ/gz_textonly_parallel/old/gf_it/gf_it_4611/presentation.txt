Con l'arrivo delle prime giornate fredde e uggiose si da il via al periodo delle zuppe! Una calda e fumante minestra di legumi, o una cremosa vellutata possono trasformarsi in un perfetto comfort food da gustare in ufficio, per un pranzo fugace o per una cenetta, magari vicino al camino nella vostra cucina! Oggi prepariamo una coccola proprio speciale: la zuppa di scarola e patate, che racchiude due dei migliori ingredienti di questo periodo e li trasforma in un piatto perfetto per tutta la famiglia! Il gusto leggermente amarognolo della scarola si sposa benissimo con quello delle patate, ma la cosa più appetitosa di questa ricetta saranno i crostoni di pane leggermente tostati, profumati al rosmarino e con uno strato abbondante di caciocavallo fuso! 