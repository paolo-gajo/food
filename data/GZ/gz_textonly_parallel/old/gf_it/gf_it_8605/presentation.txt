Piccoli cestini o soli raggianti? Scegliete voi la forma che volete attribuire alle pardulas, golose tortine che arrivano dalla Sardegna. Conosciute anche con il nome di casadinas nel nord dell’isola, le pardulas de arrescottu (letteralmente formagelle di ricotta) fanno parte dei dolci tradizionali pasquali.  Un sapiente mix di preziosi ingredienti locali danno vita a queste prelibatezze che mantengono in vita i sapori semplici di un tempo, come le tipiche seadas. Esistono diverse versioni, dolci e salate, in comune hanno il caratteristico involucro di impasto neutro che racchiude un ripieno di ricotta di pecora aromatizzata con lo zafferano. Le pardulas da sempre arricchiscono di dolcezza la tavola delle feste e sono perfette anche da gustare anche in occasione delle gite fuori porta di Pasquetta. Speriamo con la nostra ricetta di avervi riportato con il cuore e la mente alla splendida terra che è la Sardegna. 