Per preparare le cassatelle di Carnevale, in una ciotola ampia versate la farina, lo zucchero [1], un pizzico di sale le 2 uova a temperatura ambiente [2], il burro a pezzettini freddo ma non di frigo [3],
aromatizzate con la scorza di limone [4] e con quella d'arancia [5] e per finire insaporite l’impasto con il marsala [6]. 
Impastate a mano gli ingredienti [7] e una volta che avrete raccolto i liquidi, trasferite l’impasto su una spianatoia [8], lavoratelo finché non sarà liscio e compatto [9]. 
Copritelo con pellicola [10] e lasciatelo riposare per 30 minuti fuori dal frigorifero. Nel frattempo occupatevi del ripieno: tritate finemente con un coltello il cioccolato fondente [11] avendo cura di non lasciare pezzi troppo grossi che potrebbero bucare la pasta in cottura. In una ciotola versate la ricotta di pecora, lo zucchero [12],
aromatizzate con la cannella [13] e versate il cioccolato tritato in precedenza [14]. Mescolate con la forchetta per amalgamare gli ingredienti [15].
Tenete da parte il ripieno [16] e riprendete l'impasto delle cassatelle: dividetela il panetto a metà [17] quindi stendetelo con la macchina tirapasta [18] fino al numero 7, ottenendo così uno spessore di circa 1 mm. 
Una volta tirata la sfoglia, dividete a metà il rettangolo e ricavate dei dischi con un coppapasta del diametro di 11,5 cm [19]. Adagiate un cucchiaino di impasto al centro dei dischetti [20] bagnate i bordi con poca acqua [21], in modo che il ripieno, ripiegando la pasta, si sigilli perfettamente.
Richiudete le cassatelle formando una mezzaluna e sigillando bene i bordi, pressando con il dorso della mano tutto intorno [22]. Ritagliate il bordo del semicerchio, rifilando la parte con il ripieno, con un coppapasta dentellato così da creare un bordo decorato [23]. Proseguite così per tutto il resto dell'impasto: con le dosi indicate otterrete circa 20 pezzi. Una volta pronte potete friggere le vostre cassatelle di Carnevale: mettete a scaldare l’olio di semi in un tegame dai bordi alti e quando avrà raggiunto al temperatura di 170° (da misurare con un termometro da cucina), immergete le cassatelle delicatamente e poche alla volta [24] così da non abbassare troppo la temperatura dell’olio.
Cuocete le cassatelle per circa 3 minuti; una volta cotte [25], scolatele su carta assorbente [26]. Una volta intiepidite spolverizzate le cassatelle di Carnevale con zucchero a velo a piacere e servitele subito [27]!