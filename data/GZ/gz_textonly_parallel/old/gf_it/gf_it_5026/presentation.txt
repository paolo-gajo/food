La pita è il pane tondo, piatto e morbido tipico della cucina greca e di molti altri paesi del Medioriente, perfetto da gustare con salse saporite e aromatiche. La pita viene infatti usata per accompagnare molte pietanze come l’hummus e viene sempre servita insieme al gyros, tipico piatto ellenico a base di carne. Sarà perfetta anche in abbinamento a un piatto gustoso come l'agnello kleftiko, per una cena degna delle migliori taverne greche!