Direttamente da Cuba uno dei più famosi bevande alcoliche da fare in casa: il mojito! Il suo nome pare derivi dal "mojo" cioè un incantesimo e non a caso il mix di ingredienti che lo compongono procurano degli effetti magici al vostro palato. Ma come si fa un mojito? Vi starete domandando e ve lo diciamo subito: rum bianco, profumatissime foglie di menta, un po' di zucchero di canna e poi ancora succo di lime, soda e tanto ghiaccio. Questa splendida bevanda armonica, tra fresco e note vagamente amarognole e acide, si sorseggia nelle calde serate cubane dove al calar del sole partono le festose danze. Se al momento proprio non riuscite a recarvi in queste bellissime isole dell'America non preoccupatevi, grazie al mojito da fare in casa porterete un pizzico di Cuba (e di brio!) direttamente a casa vostra!