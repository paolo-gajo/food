Per preparare lo smacafam come prima cosa mondate la cipolla e tagliatela a fettine sottili [1]. Prendete ora la salsiccia e tagliatela a tocchetti, grandi un paio di cm [2]. Prendete poi la pancetta e tagliatela a cubetti piccoli [3]. 
Versate un filo d'olio in un tegame, unite la cipolla e lasciatela rosolare. Aggiungete poi un cucchiaio d'acqua [4] e cuocete fino a che l'acqua non sarà evaporata e la cipolla risulterà morbida. Unite poi la salsiccia [5] e la pancetta [6]. 
Mescolate [7] e lasciate cuocere per una decina di minuti, mescolando di tanto in tanto [8]. Nel frattempo sciogliete il burro a fuoco basssimo. Quindi preparate la pastella: in una ciotola capiente versate le uova [9]
e il latte. Sbattete con una frusta [11], poi unite il burro fuso [12] 
e insaporite con sale e pepe [13]. Continuando a sbattere con la frusta incorporate anche la farina 00 [14] e quella di grano saraceno [15]. 
Non appena avrete ottenuto una pastella liscia e priva di grumi [16], aggiungete il composto di salsiccia e pancetta, ormai tiepido [17] e mescolate [18]. 
Imburrate una teglia 30x20 e versate il composto all'interno (20-21). Cuocete in forno statico preriscaldato a 180° per circa 50 minuti. 
A questo punto sfornate lo smacafam [22], lasciatelo intiepidire prima di tagliarlo a cubetti [23] e servirlo [24]. 