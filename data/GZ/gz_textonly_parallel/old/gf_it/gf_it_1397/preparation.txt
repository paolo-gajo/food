Per preparare i piselli stufati con pancetta per prima cosa sbaccellate i piselli [1] raccogliendoli in una ciotola, dovreste ottenerne circa 450 g [2]. Passate alla pancetta: tagliatela prima a fette [3].
Da queste ottenete delle striscioline [4]. Tritate lo scalogno [5] e spostatevi ai fornelli. Scaldate un filo d'olio in un tegame e unite lo scalogno [6].
Cuocete due minuti a fuoco medio-basso con un pizzico di sale (facoltativo) [7], unite poi la pancetta e fate cuocere 3-4 minuti [8]. Aggiungete i piselli [9] e un pizzico di sale.
Bagnate con l’acqua [10] e coprite con il coperchio facendo cuocere circa 12-13 minuti, mescolando di tanto in tanto [11]. Aggiustate di sale a piacere facendo attenzione alla pancetta che è sapida. Terminata la cottura spegnete e servite i vostri piselli con pancetta [12]!