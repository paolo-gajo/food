State cercando un antipasto per il vostro menù di pesce che sia poco impegnativo ma in grado di soddisfare anche i palati più esigenti? Per la nostra ricetta non dovrete sporcare né piatti né padelle e sarà pronta nel giro di pochissimi minuti… un miracolo? No, è l’insalata di mare in vasocottura! La tecnica della vasocottura è una soluzione pratica e veloce per chi ha poco tempo ma non vuole rinunciare a mangiare bene: grazie al vapore che si forma durante la cottura, infatti, i sapori e profumi degli ingredienti utilizzati rimangono intatti e anzi risulteranno amplificati nel momento in cui il barattolo verrà aperto… se a questo si aggiunge il vantaggio di non avere praticamente grassi, capirete che l’insalata di mare in vasocottura ha tutti i requisiti per diventare non solo un comodo antipasto, ma uno dei vostri assi nella manica per le occasioni speciali! E se chi ben comincia è a metà dell'opera, non perdetevi l'occasione di chiudere la cena in bellezza con le nostre golose tortine al cioccolato in vasocottura.