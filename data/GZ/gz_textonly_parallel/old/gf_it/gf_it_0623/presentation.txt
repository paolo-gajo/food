L'autunno chiama le prime zuppe e piatti cremosi che scaldano la tavola e l'atmosfera. E tra i comfort food più gustosi della stagione c'è la vellutata di porri con crostini saporiti. Una ricetta realizzata con ingredienti genuini, semplice da realizzare e cotta lentamente per amalgamare i sapori e far ammorbidire le verdure. La vellutata, ottenuta unendo porri e patate a pasta gialla, si accompagna con deliziosi cubetti di pane tostato al forno che si trasformano in fragranti crostini, aromatizzati con un mix di spezie. Scoprite questo raffinato primo piatto, accompagnato magari da un vino rosso dal gusto morbido.