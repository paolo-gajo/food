Per prima cosa occupatevi della preparazione del vostro pezzo di carne: posizionatelo su un tagliere [1] e disponete sull'arrosto le fette di pancetta per il lungo, fino a coprirne interamente la superficie [2]. Quindi procedete a legare l’arrosto, clicca qui per vedere come fare e aggiungete il rametto di rosmarino [3].
In un tegame abbastanza capiente, mettete a stufare la cipolla finemente tritata insieme all’olio [4] e al burro, quando la cipolla sarà diventata trasparente, aggiungete l’arrosto avvolto nella pancetta [5], fatelo dorare rigirandolo su ogni lato per cinque minuti. Quando si sarà rosolato aggiungete l’aceto [6]
e pepate e salate a piacere [7], aromatizzate anche con della noce moscata. Versate quindi la panna [8], allungate con un po' di brodo e lasciate cuocere l’arrosto chiudendo il tegame con un coperchio [9].
Lasciate cuocere per poco più di un'ora (per capire se il vostro arrosto è cotto pungetelo con uno stecchino: se fuoriuscirà del liquido bianco sarà cotto a puntino, se il liquido sarà rosa allora la carne ha bisogno di altro tempo di cottura), dopodiché togliete l’arrosto dal tegame e tenetele in caldo [10], magari coprendolo con una ciotola. Quindi fate addensare il fondo di cottura [11] e poi filtratelo con colino [12]. A questo punto tagliate l’arrosto a fette e irrorate ciascuna fetta con il sugo di cottura.