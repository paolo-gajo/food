Per realizzare la bandiera per prima cosa mondate e affettate le cipolle bianche [1]. Tagliate a metà i peperoni verdi, eliminate il picciolo e i semini interni [2], quindi riduceteli a listarelle sottili [3].
Ora lavate i pomodori ramati, tagliateli a metà [4], estraete il picciolo [5] e poi affettateli [6] 
e ricavate infine dei cubetti [7]. Le verdure sono pronte per la cottura: in un tegame scaldate l’olio di oliva [8], versate le cipolle affettate e lasciatele stufare a fuoco moderato per 5-6 minuti o fino a quando non risulteranno morbide [9].
A quel punto versate i peperoni [10] e dopo un minuto aggiungete anche i pomodori [11]. Salate a piacere [12], pepate
coprite con il coperchio [13] e cuocete per circa 15-20 minuti a fuoco basso, mescolando di tanto in tanto. I tempi dipendono anche da come taglierete le verdure; dovrete cuocere fino a quando la pietanza non risulterà cremosa [14]. Una volta pronta, servite la vostra bandiera ben calda [15] accompagnata da fragranti crostoni di pane tostato!