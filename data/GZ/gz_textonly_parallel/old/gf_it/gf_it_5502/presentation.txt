Fichi con Pecorino: un abbinamento che nasce nella notte dei tempi. Sicuramente un'usanza contadina e una riscoperta dei grandi chef al giorno d'oggi. L'unione tra la dolcezza del frutto di fine estate perfetto per un dolce classico o da servire come antipasto insieme ad uno dei formaggi più saporiti e gustosi protagonista di primi piatti o di semplici stuzzichini primaverili abbinato a pancetta e fave ad esempio. Come farli sposare per creare un piatto perfetto da servire come antipasto? La nostra ricetta è molto semplice, ma regala un sapore ricco e unico! Grigliando i fichi otterrete una leggera caramellizzazione degli zuccheri che sarà contrastata dal gusto deciso del Pecorino. Il profumo di rosmarino e una cascata di noci pecan completeranno il piatto, rendendo questo facile e veloce antipasto di fichi con pecorino davvero gourmet!