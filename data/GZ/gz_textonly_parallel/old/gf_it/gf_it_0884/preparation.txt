Per preparare la salsa alle noci per prima cosa prendete un tegame dai bordi alti, versatevi l’acqua e portate a bollore. Quando l’acqua è a bollore versate i gherigli per almeno 5 minuti [1]. Questa operazione consentirà di privarli della buccia esterna più agilmente in seguito. Quindi scolate i gherigli aiutandovi con uno scolapasta [2] ed adagiateli su un canovaccio pulito affinché si asciughino e si intiepidiscano [3].
Nel frattempo prendete una ciotola dai bordi alti e versatevi la mollica di pane a cui aggiungerete il latte [4]. Mescolate la mollica con il latte in modo tale che questo possa inumidirsi bene. Quando la mollica del pane si sarà ammorbidita, versate la ciotola con il pane sopra un colino a maglie strette appoggiato sopra ad una ciotolina per scolare il latte in eccesso ed eventualmente esercitate una leggera pressione con una spatola [5]. Raccogliete il latte in eccesso e tenete da parte. Prendete ora i gherigli intiepiditi e privateli della buccia esterna. Quindi uniteli in un mixer insieme a pane precedentemente ammollato nel latte e pinoli [6].
Unite poi anche aglio [7], maggiorana [8] e formaggio grattugiato [9].
Azionate il frullatore e poco alla volta unite l’olio [10] ed il latte [11] tenuto da parte per rendere più cremosa e densa la vostra salsa alle noci. Aggiustate di sale e pepe. Quando avrete ottenuto un bel composto omogeneo, la vostra salsa alle noci sarà pronta per insaporire piatti [12]!