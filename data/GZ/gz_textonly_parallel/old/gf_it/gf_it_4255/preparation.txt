Per preparare la pasta fredda con caponata di verdure cominciate dalle melanzane. Lavatele, asciugatele e tagliatele a cubetti di 1 cm [1]. Ora friggete le melanzane: scaldate l’olio di semi in un tegame dal bordo alto e immergete pochi pezzi per volta [2], così la cottura sarà uniforme e non si abbasserà la temperatura dell’olio. Quando i cubetti saranno dorati scolateli su carta assorbente [3] e regolate di sale.
Passate alla cipolla, mondatela e tritatela al coltello [4]. Poi occupatevi delle altre verdure, pulitele e tagliatele ancora a cubetti di 1 cm. Iniziate dai peperoni rossi e gialli (5-6)
E proseguite nello stesso modo con le zucchine [7] e i pomodori [8]. Intanto ponete sul fuoco una pentola colma di acqua salata e portatela al bollore, servirà per la cottura della pasta. In un tegame versate un po’ d’olio evo, poi unite la cipolla [9] e lasciatela rosolare per 2 minuti a fuoco medio.
Aggiungete i peperoni [10] e zucchine [11] e saltate per un paio di minuti. Regolate di sale, abbassate la fiamma e coprite con il coperchio per 5 minuti [12].
Nel frattempo cuocete la pasta in acqua bollente e salata [13], cuocetela al dente, 2-3 minuti in meno dei tempi indicati sulla confezione. Il condimento è quasi pronto, aggiungete lo zucchero [14] e l’aceto [15],
mescolate e cuocete ancora per un paio di minuti quindi spegnete il fuoco[16]. Infine unite la pasta ormai cotta [17], le melanzane fritte [18]
e i pomodori tagliati a cubetti [19] e amalgamate tutto. Lasciate raffreddare [20]e prima di servire la vostra pasta fredda con caponata di verdure [21].