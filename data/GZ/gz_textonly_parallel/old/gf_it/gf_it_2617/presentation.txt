La crema di castagne è una sfiziosa preparazione che si realizza con i tipici frutti autunnali, si tratta di una deliziosa crema realizzata con la polpa delle castagne aromatizzata con la scorza di limone e la vaniglia. Per questa ricetta scegliete castagne abbastanza grandi così da facilitare e rendere più rapida la mondatura, procedete poi con la cottura in acqua e zucchero, come si fa per le confetture, e il gioco è fatto! Otterrete una sfiziosa crema che potrete anche conservare sottovuoto in modo da poterla gustare anche fuori stagione. Se volete approfittare dell’autunno per realizzare altre ricette a base di castagne nella nostra sezione troverete moltissime idee sfiziose, con la farina invece potrete cucinare le tortine, o potrete prepararla voi a casa per realizzare una soffice torta!