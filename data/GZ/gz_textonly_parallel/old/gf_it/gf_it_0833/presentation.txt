Il poeta Giovanni Pascoli la definiva "il pane dei romagnoli": è la piadina, la tipica sfoglia di farina, strutto (o olio d'oliva), acqua e sale. C'è anche un altro modo per gustare questo street food nostrano, realizzando il crescione (o cassone), ovvero delle piadine chiuse a mezzaluna e farcite con diversi ingredienti. Noi vi proponiamo tre ripieni diversi a base di erbette, pomodoro e mozzarella o patate e salsiccia, ma voi potrete dare sfogo alla vostra fantasia in cucina, facendo solo attenzione a non bucare l'impasto mentre preparate il crescione, per non rischiare che il ripieno fuoriesca!