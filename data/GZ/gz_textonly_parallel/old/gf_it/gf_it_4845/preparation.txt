Per preparare le caramelle ripiene con patate e salsiccia alle erbe aromatiche iniziate dalle patate: sbucciate le patate e tagliatele prima a fette [2] poi a dadini [3].
Sbollentate per 5 minuti i dadini di patate in abbondante acqua bollente salata a piacere [4], quindi quando saranno cotti potrete scolarli accuratamente [5]. Nel frattempo incidete una salsiccia per eliminare poi il budello [6]
quindi sgranatela [7] e ponetela a rosolare in padella per circa 5 minuti [7]; quando sarà ben rosolata, unite le patate [9] e fate cuocere per una decina di minuti; aggiustate di sale e pepe a piacere.
Prendete i dischetti di pasta [10] e farcite ciascuno con il ripieno di patate e salsiccia (25 g circa per ciascun dischetto; il ripieno in avanzo potete tenerlo da parte) [11]; quindi avvolgete il ripieno [12] chiudendolo a formare un piccolo cilindro.
Poi pizzicate la parte vicino al ripieno per ottenere la forma della caramella [14], avendo cura di sigillare bene perchè non fuoriesca l'impasto. Quindi sbollentate le caramelle ripiene in abbondante acqua bollente salata a piacere [14]. Quindi sciogliete il burro in una padella e quando sarà sciolto versate le erbe aromatiche e fate soffriggere per 1 minuto [15].
Quindi scolate le caramelle e adagiatele nella padella per insaporirle qualche istante [16]; se ne avete ancora, potete aggiungere anche il ripieno avanzato [17], per insaporire ulteriormente le caramelle ripiene di patate e salsiccia alle erbe aromatiche [18].