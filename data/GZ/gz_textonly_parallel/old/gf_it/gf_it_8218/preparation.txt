Per preparare lo strudel al radicchio, per prima cosa lavate il radicchio e affettatelo molto grossolanamente [1]. Scaldate un giro d'olio extravergine d'oliva in un tegame [2], versate il radicchio [3] e salate. 
Coprite con il coperchio [4] e cuocete a fiamma moderata per circa 10 minuti, abbiate cura di controllare di tanto in tanto che il radicchio non bruci e qualora fosse necessario aggiungete pochissima acqua.Trasferite in un recipiente e lasciate raffreddare. Tagliate il formaggio a dadini [5]. Stendete il rotolo di pasta sfoglia su una teglia con la carta forno. Distribuite del pangrattato lungo la parte centrale [6]: il pangrattato servirà per assorbire l'umidità in eccesso del radicchio consentendo alla pasta sfoglia di rimanere meno bagnata, quindi più croccante e friabile.
Distribuite il radicchio, ormai freddo, sul pangrattato [7]. Aggiungete anche l'Edamer tagliato [8]. In una ciotolina sbattete il tuorlo con il latte [9].
Ritagliate delle frange su di un lato lungo della pasta sfoglia.Spennelate la miscela sulla sfoglia [10], richiudete un lembo verso la parte centrale farcita [11]. Accavallate sopra le frange, per creare un motivo decoratico [12].
Spennellate, infine, tutta la superficie dello strudel con il composto di uovo e latte [13] e cospargete con semi di papavero [14]. Cuocete in forno statico preriscaldato a 200° per circa 30 minuti o fino a quando la pasta sfoglia non risulterà ben dorata. Lo strudel al radicchio è pronto per essere servito [15].