Per realizzare la vellutata di finocchi iniziate preparando il brodo vegetale (in alternativa potrete utilizzare acqua calda) lavando i finocchi sotto l’acqua corrente poi eliminate il gambo verde e l’estremità inferiore [1], a questo punto divideteli a metà e poi affettateli sottilmente [2]. Sbucciate lo scalogno e tritatelo con il coltello [3].
In un tegame scaldate l’olio di oliva, poi unite lo scalogno tritato [4] e fatelo rosolare per 10 minuti finché non sarà morbido. A questo punto unite i finocchi [5] fateli saltare per 7-8 minuti, poi salate, pepate e bagnate con il brodo vegetale [6].
Proseguite la cottura per altri 10 minuti o fino a quando i finocchi non saranno morbidi e teneri , poi aromatizzate con lo zafferano in polvere [7] e con un mixer ad immersione riducete ad una purea i finocchi (8-9).
Filtrate la vellutata di finocchi attraverso un colino [10] per ottenere una crema più liscia [11] poi versate nuovamente la vellutata nel tegame [12]
Aggiungete la panna fresca liquida [13] e fate addensare ancora sul fuoco per 5 minuti. Una volta pronta, versate la vellutata di finocchi nei piatti e guarnite a piacere con un filo di panna fresca, del formaggio grattugiato [14] e foglioline di finocchietto selvatico [15]