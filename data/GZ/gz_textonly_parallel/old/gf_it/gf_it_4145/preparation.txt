Per preparare la pasta alla checca, per prima cosa portate ad ebollizione una pentola con abbondante acqua salata e versate i sedanini rigati [1]. Cuocete la pasta, scolatela al dente [2] e trasferitela in una ciotola [3]. Conditela con poco olio extravergine per non farla attaccare, e lasciatela intiepidire.
Nel frattempo occupatevi del condimento: tagliate a straccetti la burrata [4] e la caciotta romana a dadini [5]. Lavate i pomodorini sotto abbondante acqua fresca corrente e tagliateli in quarti [6].
Nella ciotola in cui avete fatto intiepidire la pasta, aggiungete la burrata e la caciotta romana a dadini [7]. Unite anche i pomodorini [8] e il basilico sminuzzato a mano [9].
Mescolate bene per amalgamare i sapori [10] e regolate di sale e pepe [11]: la vostra pasta alla checca Ã¨ pronta per essere gustata [12]!