Per preparare la trippa alla parmigiana, tritate finemente la cipolla [2] e tagliate la trippa a listarelle [2]. In un tegame alto e capiente fate rosolare la cipolla con olio extravergine d'oliva [3] e
fatela appassire per una decina di minuti, aggiungendo del brodo di carne [4]. Una volta che la cipolla sarà morbida, aggiungete la trippa [5] e fatela rosolare per 5-6 minuti. Aggiustate di sale e pepe [6] e
unite la salsa di pomodoro [7]. Fate amalgamare il tutto e girate con un mestolo di legno, quindi lasciate cuocere il tutto senza coperchio a fuoco dolce per circa 2 ore, aggiungendo di tanto in tanto un mestolo di brodo di carne [8], affinchè la trippa non si secchi e risulti morbida. A cottura terminata aggiungete il parmigiano reggiano grattuggiato [9], amalgamate e servite la vostra trippa alla parmigiana.