Un dolce è sempre una buona idea... quando poi l'idea è "furba" come lo stampo per realizzare questa crostata morbida con Nutella®, allora il momento del dessert sarà semplicemente fantastico! Ci siamo ispirati all'amor polenta, il famoso dolce lombardo a base di farina di mais e farina di mandorle e alla classica crostata morbida. Questo impasto si trasforma, una volta cotto, in una base soffice dal colore leggermente bramato, da gustare con una copertura di Nutella® e frutti di bosco. Messa al centro della tavola la crostata morbida con Nutella® sarà la conclusione perfetta per i vostri pranzi e cene in compagnia.