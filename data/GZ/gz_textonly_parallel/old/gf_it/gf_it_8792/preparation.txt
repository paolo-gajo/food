Per realizzare le polpette di fagioli cannellini per prima cosa lessate le patate [1] per 30-40 minuti o comunque finché non saranno morbide, verificando la cottura con una forchetta: quando arriva facilmente al cuore delle patate saranno pronte. Nella ciotola del mixer versate i fagioli cannellini scolati, lo spicchio d'aglio [2], il pane raffermo e qualche aghetto di rosmarino [3].
Unite anche le foglie di salvia [4] e azionate il mixer per frullare il composto [5]. Quando le patate saranno pronte passatele con tutta la buccia nello schiacciapatatele e raccogliete la purea in una ciotola [6] dovrete ottenere circa 245 g di purea. 
Unite il composto di cannellini e aromi [7] e impastare qualche secondo con le mani, ottenendo un composto omogeneo e morbido [8]. Con le mani formate 14 polpettine da circa 35 g l’una [9].
Con le dita modellatee le polpette schiacciandole sino ad ottenere uno spessore di circa 2 cm e 3 cm di diametro. Passate ciascuna polpetta nella semola rimacinata [10]. Adagiatele man mano su una placca da forno foderata con carta [11]. Condite con olio e sale [12]. 
Cuocete in forno ventilato preriscaldato a 200° per 15 minuti. Quindi girate le polpette facendo attenzione a nonn scottarvi [13] e proseguite la cottura in forno per altri 10 minuti sino ad ottenere polpette dorate e croccanti [14]. Lasciate intiepidire prima di servire le polpette di fagioli cannellini [15].