Per qualcuno il purè di patate rappresenta un vero e proprio comfort food, praticamente quei cibi capaci di suscitare sensazioni di benessere psicofisico. E non c’è bisogno nemmeno di chiedersi come sia possibile, specialmente se si tratta di questa ricetta! Immaginate una irresistibile cremosità, il profumo del burro e quella leggera nota di sapido data dal formaggio grattugiato. Il purè di patate è praticamente un contorno perfetto per accompagnare secondi a base di carne, di pesce o vegetariani, come per esempio le lenticchie! Poi c’è la versione cremosa, che è destinata ai veri golosi, si prepara con la panna e la sua consistenza conquista anche i palati più scettici e grandi affezionati della ricetta tradizionale. Ma alla fine l’unico capace di mettere tutti d’accordo, quello che piace a chiunque insomma è sempre e solo il purè di patate nella sua versione classica. Signore e signori oggi nella vostra cucina c'è il più famoso dei comfort food!