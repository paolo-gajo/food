Per preparare il purè di patate cominciate lessando queste ultime. Quindi versatele in una pentola capiente e coprite con abbondante acqua fredda. Mettete il tegame sul fuoco e, dal momento in cui l’acqua avrà raggiunto il bollore, contate dai 30 ai 50 minuti. Ricordate che i tempi sono sempre indicativi e dipendono dalla grandezza delle patate. Perciò di tanto in tanto è opportuno fare la prova forchetta: se i rebbi entrano facilmente allora i tuberi sono cotti [1]. Scolate e lasciate intiepidire giusto per qualche minuto [2]: le patate andranno sbucciate calde per facilitare l'operazione [3].
Dopo aver pelato le patate versatele nello schiacciapatate, in alternativa andrà bene un passaverdure o una forchetta (se utilizzerete quest’ultima otterrete una consistenza meno fine), e procedete direttamente nel tegame di cottura [4]. Poi regolate con un pizzico di sale e profumate grattugiando un po’ di noce moscata [5]. Nel frattempo in un pentolino da parte mettete a scaldare il latte [6].
Intanto accendete a fiamma bassa dove c'è la pentola col purè e quando il latte sarà ben caldo versatelo all'interno [7] e mescolate con una frusta finché il non sarà stato completamente assorbito, ci vorranno pochi istanti [8]. Quindi spegnete la fiamma e mantecate aggiungendo burro [9],
ed il parmigiano [10]. Un’ultima mescolata per amalgamare il tutto [11] ed ecco pronto il vostro purè di patate [12]!