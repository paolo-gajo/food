Dolci o salati i tortini sono delle monoporzioni che attirano sempre! Oggi vogliamo proporvi una versione perfetta per preparare a casa un antipasto gourmet... i vostri ospiti resteranno stupiti prima dal loro aspetto, poi dal gusto! Un appetitoso risotto alle carote dalle note leggermente speziate, grazie alla presenza del curry, menta e limone. Il tutto custodito da un intreccio di carote di ben tre varietà, per un mix di colori di grande effetto! E se già questo vi sembra abbastanza, il vero tocco sarà la fonduta di tomini, che accompagneranno il tortino con il loro gusto inconfondibile! 