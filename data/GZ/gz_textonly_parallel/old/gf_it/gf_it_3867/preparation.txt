Per preparare i tortini alle tre carote come prima cosa iniziate a realizzare il brodo vegetale che servirà per la cottura del riso. Una volta cotto mantenetelo in caldo e passate a pelare la carota gialla [1], quella viola [2] e quella più comune, arancione [3]. 
Poi utilizzando un coltello spuntatele [4] e ricavate delle fette lunghe spesse 2-3 mm utilizzando una mandolina (5-6). 
A questo punto eliminate le foglie più esterne del porro e tagliatelo a rondelle [7]. Trasferitelo in una pentola dove avrete già versato un filo d'olio [8] e lasciatelo appassire per pochi minuti. Poi aggiungete il riso [9] e lasciatelo tostare mescolando di tanto in tanto. 
Versate poi un po' di brodo in modo da coprire il riso [10], regolate di sale [11] e proseguite la cottura aggiungendo altro brodo solo al bisogno. Nel frattempo che il riso arriverà a cottura ungete 6 pirottini di alluminio [12] 
Non appena il riso sarà cotto spegnete la fiamma, aggiungete il curry [13] e mescolate [14]. Unite poi anche il burro a pezzetti [15]
il Parmigiano [16], le foglioline di menta e la scorza del limone [17]. Mantecate il risotto e tenete da parte. Quindi tagliate i 100 g di tomini, che serviranno per il ripieno dei tortini, a cubetti [18]. 
A questo punto posizionate un paio di fettine di carote viola alla base del pirottino, poi adagiate nel senso contrario anche un paio di fettine di carote arancioni [19]. In ultimo posizionate intorno anche le carote gialle. Poi riempite a metà con il riso [21] 
Posizionate alcuni cubetti di tomino all'interno [23], coprite con altro riso in modo da riempire completamente lo stampino [23]. Livellate la superficie e utilizzando una forbice tagliate le carote che spuntano dallo stampo [24]. 
Ripetete la stessa operazione anche per gli altri [25] e posizionateli su una leccarda [26]. Cuocete in forno statico preriscaldato a 180° per circa 15 minuti. Nel frattempo occupatevi di preparare la fonduta di tomini. Per prima cosa tagliateli a cubetti; poi versate in un pentolino panna e latte quindi portateli a bollore. Poi spegnete il fuoco e versate il formaggio all'interno [27];
mescolate con una frusta fino a che il formaggio non sarà fuso [28] e la fonduta non si sarà addensata [29]. A questo punto anche i tortini saranno cotti quindi potrete sfornarli [30]. 
Sformate delicatamente i tortini alle tre carote e trasferiteli man mano su un piatto da portata (31-32), accompagnateli con la fonduta di tomino e decorate con dei germogli misti [33]. 