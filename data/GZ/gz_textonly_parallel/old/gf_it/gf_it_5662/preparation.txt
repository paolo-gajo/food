Per realizzare gli spiedini di gnocchi gratinati iniziate preparando gli gnocchi bianchi (per maggiori dettagli consultate la ricetta Gnocchi di patate). Lavate le patate [2] e, senza sbucciarle, mettetele in una pentola con dell'acqua salata e lasciatele bollire per circa 25-30 minuti [2] fino a renderle morbide, poi scolatele [3].
Ancora calde, sbucciatele [4], schiacciatele con uno schiacciapatate [5] e mettetele su un piano di lavoro con la farina [6]
fate una piccola fontana e aggiungete al centro il sale [7], il tuorlo [8] e impastate il tutto fino ad ottenere un composto compatto. Impastate fino ad ottenere un composto compatto, liscio e senza grumi [9].
Dividete l'impasto in tanti filoni dello spessore di 2-3 centimetri e iniziate a tagliare i vostri gnocchi [10]. Per finire, praticate le caratteristiche rigature degli gnocchi facendo scivolare ogni gnocco sull’apposito strumento di legno dentellato [11] oppure sulla forchetta. Occupatevi ora degli gnocchi verdi (per tutti i dettagli consultate la ricetta: Gnocchetti verdi) lavate gli spinaci e, fateli lessare in poca acqua salata [12]. In un'altra pentola fate cuocere le patate mettendole a lessare con la buccia come avete fatto precedentemente con gli gnocchi classici.
A cottura ultimata, scolate gli spinaci e strizzateli per bene aiutandovi con un colino (13-14) poi tritateli finemente con un coltello [15].
Su una spianatoia ponete la farina, gli spinaci [16], le patate pelate e schiacciate e impastate il tutto [17] fino ad ottenere un composto compatto [18].
Proseguite come avete fatto in precedenza: dividete l'impasto in tanti filoni dello spessore di 2-3 centimetri e iniziate a tagliare i vostri gnocchi con un taglia pasta [19]. Per finire, praticate le tipiche rigature [20]. Man mano che li realizzate ponete gli gnocchi finiti su un vassoio ricoperto con un canovaccio infarinato. A parte grattugiate il Montasio [21] e il Grana.
Cuocete tutti gli gnocchi bianchi in acqua salata e con un goccio di olio di oliva [22] scolateli quando saliranno a galla, ci vorranno un paio di minuti, poi scolateli [23], poneteli in una ciotolina e conditelo con un filo di olio di oliva [24].
Cuocete allo stesso modo anche gli gnocchi verdi poi scolateli [25], poneteli in una ciotolina e conditeli con poco olio [26]. A questo punto potete comporre gli spiedini: prendete uno stecchino di legno e infilzate gli spiedini alternando quelli bianchi a quelli verdi [27].
poi spennellate con il burro fuso una teglia abbastanza ampia che possa contenere gli spiedini [28]. Adagiate gli spiedini sulla teglia e spennellate la superficie con altro burro fuso e con i formaggi grattugiati [29]. Gratinate in forno preriscaldato con la funzione grill per 10 minuti a 220°. A cottura ultimata sfornate gli spiedini di gnocchi gratinati [30] e serviteli caldi.