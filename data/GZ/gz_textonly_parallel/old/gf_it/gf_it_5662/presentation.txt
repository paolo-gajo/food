Gli spiedini di gnocchi gratinati sono un antipasto sfizioso molto saporito ed originale dall’aspetto accattivante. I tradizionali gnocchi di patate vengono presentati in una nuova veste: gnocchi bianchi e gnocchi verdi si alternano su di uno spiedino di legno creando un grazioso e saporito contrasto. Per rendere ancora più appetitosi gli spiedini basterà cospargerli di formaggi saporiti come il Grana e il Montasio grattugiati e poi gratinarli in forno per pochi minuti, così da conferire una croccante doratura in superficie. Gli spiedini di gnocchi gratinati sono il piatto ideale da servire in una cena a buffet e da gustare come finger food.