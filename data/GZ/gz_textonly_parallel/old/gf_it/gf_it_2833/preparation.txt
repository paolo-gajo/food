Per preparare l’insalata russa, per prima cosa mettete le uova in un pentolino, coprite con acqua fredda e cuocete per 9 minuti da quando arriverà a bollore [1]. Una volta cotte, mettetele in una ciotola con l’acqua a raffreddare. Nel frattempo sbucciate le carote e le patate e tagliatele a dadini di 0,5 cm [2] [3].
Prendete una pentola capiente per cuocere a vapore le verdure: aggiungete prima i pisellini che dovranno cuocere per 10 minuti [4], poi unite le patate che cuoceranno per altri 7-10 minuti [5]. Infine aggiungete le carote, coprite con il coperchio e cuocete per ancora 5-7 minuti [6].
A questo punto sgusciate le uova [7] e tagliate anch’esse a dadini [8]. Quando le verdure saranno cotte [9], trasferitele in una ciotola e lasciate intiepidire.
Unite le uova sode alle verdure intiepidite [10], poi condite con sale, pepe, olio [11] e aceto di mele [12]. Mescolate delicatamente e lasciate raffreddare.
Nel frattempo preparate la maionese: mettete i tuorli in una ciotola, aggiungete il sale [13], il pepe e l’aceto di vino bianco [14], poi iniziate a lavorare con uno sbattitore elettrico [15].
Versate l’olio di semi a filo avendo cura di farlo molto lentamente per evitare che la maionese impazzisca [16]. Quando il composto risulterà montato aggiungete il succo di limone [16] e lavorate ancora con le fruste fino ad ottenere la consistenza desiderata [18].
Aggiungete la maionese alle verdure e mescolate bene per amalgamare il tutto [19]. Lasciate riposare l’insalata russa in frigorifero per almeno un’ora [20] prima di servirla e gustarla [21]!