La frittata è uno dei piatti più semplici e veloci da realizzare in cucina... una di quelle ricette salva cena da preparare all'ultimo minuto. Ma come trasformarla in qualcosa di veramente speciale? Basterà aggiungere i migliori ingredienti di questa stagione! La frittata di melanzane e pomodorini sarà perfetta da servire come secondo piatto vegetariano o da tagliare a cubetti per arricchire il vostro buffet o un antipasto. Seguendo i nostri passaggi prepararla sarà un gioco da ragazzi... non abbiate paura, lasciandola cuocere prima con il coperchio sarà facilissimo girarla! Preparatela anche voi e lasciatevi conquistare dal gusto delle melanzane fritte, dalla dolcezza dei pomodorini datterini e dai cubetti di caciocavallo filante. 