Nel periodo pasquale tanti sono i dolci che si preparano nelle case degli italiani. Accanto alla classica pastiera e alle uova di cioccolato, ciò che non manca mai è una soffice colomba. Oggi vogliamo proporvi una golosissima versione di questo dolce... vi sveleremo tutti i segreti per preparare una buonissima colomba al cioccolato in maniera artigianale! Al posto dei canditi e della croccante glassa alle mandorle, tante gocce di cioccolato saranno inglobate all'interno del soffice impasto ed una generosa copertura al cioccolato fondente ricoprirà il tutto rendendo la colomba irresistibile! Soltanto grazie alla lunga lievitazione riuscirete ad ottenere una consistenza perfetta, un gusto ed un profumo unico, che vi regaleranno una grande soddisfazione! Tutta la famiglia apprezzerà la colomba al cioccolato, anche a colazione! 