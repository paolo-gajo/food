Per preparare il pane con lievito madre e semi di zucca in una ciotola unite la farina, l’acqua [1] ed il lievito madre rinfrescato da 1 giorno [2]. Lavorate con le mani per circa 5 munuti sino ad ottenere un impasto morbido ed omogeneo [3]. 
Coprite con un canovaccio [4] e lasciate riposare per circa 15 min. Aggiungete quindi il sale [5] ed i semi di zucca [6]. 
Lavorate l’impasto portando l’esterno verso l’interno [7] facendo ruotare la ciotola, con movimenti fluidi [8]. Lavorate per circa 2/3 min sino a che l’impasto si stacchera’ facilemente dai bordi della ciotola [9]. 
Coprite nuovamente con un canovaccio [10] e lasciate riposare per circa 10 min. Date la prima delle 3 pieghe (totali). Prendete un lembo esterno dell’impasto e portatelo verso il centro [11]. Ruotate la ciotola e ripetete la stessa operazione. Fate la stessa cosa per altre due volte. Coprite con un torcione e lasciate riposare per circa 15 min. Effettuate poi la seconda piega, come appena fatto per la prima. Coprite con il torcione e lasciate riposare per 15 minuti. Ripetete l'ultima delle 3 pieghe. Coprite con il torcione e lasciate riposare per 15 min. Riprendete l'impasto e pirlatelo leggermente all'interno della ciotola. Coprite con pellicola [12] e lasciate riposare per circa 6 ore a temperatura ambiente. 
A questo punto l'impasto risultera’ raddoppiato. Trasferite in frigorifero e lasciar riposare per 18 ore. Riprendere l’impasto, che risultera’ come la sera precedente [13]. Trasferite l'impasto su una spianatoia leggermente infarinata [14]. Tendete delicatamente l'impasto formando un rettangolo di circa 30x20 cm [15]. 
Ripiegate la parte superiore verso il centro [16] e la parte inferiore sopra di essa [17]. Prendete il lato più piccolo “aperto” e portatelo verso l’interno [18]. 
Ripetete l’operazione per l’altro lato [19]. Capovolgete il fagotto e pirlatelo velocemente con le mani [20]. Rivestite una forma per pane (o una ciotola) con un torcione e infarinatelo [21]. 
Trasferite l’impasto pirlato lasciando la chiusura verso l’alto [22]. Infarinate leggermente la superficie e coprite con il torcione [23]. Lasciate per 1 ora a temperatura ambiente, poi trasferite nuovamente in frigorifero per 2 ore. A questo punto accendete il forno a 250° statico lasciando la teglia per la cottura del pane in forno sino a raggiungimento della temperatura. Riprendete quindi l'impasto dal frigo [24] 
e senza scottarvi estraete anche la teglia dal forno. Spolverizzate leggermente la teglia forno con un po' di farina e adagiatevi l’impasto freddo. Spolverate leggermente la superficie del pane con la farina e relizzate un taglio utilizzando una lama affilata [26]. Cuocete in forno per circa 45 min a 250°. Poi sfornate [27] e lasciate intiepidire prima di tagliarlo e servirlo. 