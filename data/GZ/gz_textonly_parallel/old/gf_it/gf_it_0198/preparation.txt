Per preparare le pennette con speck e zucchine iniziate dalla pulizia di queste ultime, quindi lavatele e spuntatele [1]. Grattugiate 2 zucchine con una grattugia a maglie larghe [2] e tenetele da parte. Prendete la zucchina rimasta e dividetela a metà, poi tagliate ogni metà a fette e ricavate delle listarelle [3].
Tagliate le listarelle a metà [4] in modo da ottenere dei bastoncini lunghi circa 2-3 cm. Tritate finemente lo scalogno [5] e ponetelo in un tegame insieme a 10 g di olio [6].
Lasciatelo appassire aggiungendo un mestolo di acqua calda e unite le zucchine grattugiate [8], salate, pepate, aggiungete ancora un mestolo di acqua calda [9] e cuocete per una decina di minuti, fino a farle appassire. Nel frattempo versate i 10 g di olio rimasti in una padella e aggiungete i bastoncini di zucchine [9].
Salate, pepate anche queste e lasciate cuocere per 5-6 minuti [10]. Nel frattempo affettate lo speck [11] e ricavate delle striscioline lunghe circa 3 cm [12].
Unite le striscioline di speck alle zucchine ormai cotte [13] e lasciate cuocere per circa 5 minuti. Nel frattempo cuocete le pennette integrali in abbondante acqua bollente, salata a piacere [14]. Scolatela al dente e versatela nel tegame con le zucchine e lo speck [15].
Mescolate per amalgamare gli ingredienti, quindi aggiungete i bastoncini di zucchine [16], le foglioline di timo [17] e impiattate. Aggiungete un'ultima grattugiata di pepe e servite le vostre pennette speck e zucchine ancora calde [18]!