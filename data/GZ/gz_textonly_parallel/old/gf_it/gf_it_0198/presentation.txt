Siete a casa ed è quasi ora di pranzo, ma quando la fame assale non si ha molta voglia di cimentarsi in piatti elaborati! Grazie alle pennette con speck e zucchine porterete a tavola un primo fantasioso con l'abbinamento di pochi ingredienti. Questo primo è il giusto compromesso per realizzarepiatto saporito, facile e veloce! In questa ricetta abbiamo scelto la pasta integrale che con il suo sapore leggermente tostato si sposa perfettamente con il gusto deciso dello speck. Il tutto viene avvolto dalla dolcezza delle zucchine che rendono questo primo piatto molto equilibrato. Realizzate anche voi le pennette con speck e zucchine, resterete stupiti dalla loro semplicità e dal loro sapore. Se poi volete fare una deliziosa variante allora scoprite la pasta robiola e speck!