Piselli, fave e taccole sono i protagonisti indiscussi dei menù primaverili. Con il loro gusto dolciastro e il loro colore verde brillante portano sulla tavola una saporita allegria! Si inizia con un’intramontabile abbinamento: pecorino fritto con crema di fave, si prosegue con morbidi gnocchetti conditi con taccole e si termina con un classico casalingo: spezzatino con piselli. A questo menù total green manca un’idea per le scampagnate: la torta salata piselli e robiola. Morbida e saporita, questa torta da aperitivo e da picnic coniuga insieme gusti semplici senza tempo, da assaporare fetta dopo fetta!