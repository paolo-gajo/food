Per realizzare la pasta fredda con verdure e curcuma, per prima cosa lavate i fagiolini, spuntateli e divideteli a metà [1]. Pelate le carote e affettatele in diagonale [2] quindi ricavate dalle singole fettine dei piccoli bastoncini [3].
Lavate i pomodori e a fettine, togliendo i semini interni se preferite; quindi riduceteli a cubetti [4].Ora lavate e spuntate le zucchine, affettatele in diagonale [5], prendete i fiori delle zucchine tagliate via la base, estraete il pistillo interno [6]
E tagliate a striscioline i petali [7]. Ponete sul fuoco una pentola colma di acqua da salare a bollore (servirà per la cottura della pasta). Scaldate l’olio di oliva in un ampio tegame, aggiungete il peperoncino intero e lo spicchio di aglio [8]. Soffriggete per 5 minuti, poi aggiungete le carote e i fagiolini [9] e fateli saltare a fuoco medio per 5 minuti.
Nel frattempo cuocete la pasta per circa 9 minuti o il tempo riportato sulla confezione [10]. Eliminate l’aglio [11] e il peperoncino e aggiungete le zucchine [12], salate, pepate e proseguite la cottura per 3 minuti. In questo modo le verdure rimarranno croccanti.
Insaporite l’acqua della pasta con la curcuma che conferirà un colore dorato ai fusilli [13]. Quando la pasta sarà giunta a cottura scolatela direttamente nel condimento [14] e lasciatela raffreddare. Aggiungete poi i fiori di zucca tagliati a listarelle, insaporite con un filo di olio a crudo [15],
e qualche fogliolina di origano fresco [16]. Terminate con i pomodorini a cubetti [17], il tonno sott'olio ben sgocciolato [18] e una macinata di pepe nero. La pasta fredda con verdure e curcuma è pronta per essere portata in tavola!