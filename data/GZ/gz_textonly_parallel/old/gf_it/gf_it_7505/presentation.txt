Ci sono le patate al forno, le patate fritte oppure una via di mezzo nè fritte nè stufate come le patate 'mpacchiuse calabresi. E poi ci sono loro, le chips di patate: sottili sfoglie di patate fritte, croccanti e saporite. Ancora più buone se fatte in casa! Queste chips, ideali come contorno, sono ottime per un aperitivo o come snack; solleticherete il palato dei vostri ospiti, stuzzicandoli con le classiche e irresistibili patatine da sacchetto, ma fatte con le vostre mani! E se volete davvero conquistarli allora provate anche le chips di zucchine!