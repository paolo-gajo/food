Spuntate le zucchine e grattugiatele utilizzando una grattugia a maglie larghe [1] e raccogliendo le zucchine in una ciotola [2]. Trasferite il pane all'interno del contenitore di un mixer [3]
e frullatelo fino ad ottenere delle briciole [4]. In una ciotola versate la ricotta, aggiungete il pane [5], le zucchine, il formaggio grattugiato [6], il sale, il pepe.
Unite anche l'uovo [7] e impastate il tutto con le mani [8]. Aggiungete poi anche la farina [9] 
il pane grattugiato [10] e impastate ancora fino ad ottenere un composto compatto ed omogeneo [11]. Formate ora le polpette, prelevando per ciascuna circa 30 g di composto e modellandolo ta le mani [12]. 
Proseguite in questo modo fino a formare tutte le polpette [13], ne otterrete circa 30. In un tegame antiaderente versate un filo d'olio e lasciatelo scaldate [14], aggiungete le polpette [14] e rosolatele da entrambi i lati [15]. Tenete da parte e occupatevi del condimento. 
In un'altra padella lasciate imbiondire uno spicchio d'aglio con un filo d'olio, unite quindi la passata [16], salate e lasciate cuocere per circa 15 minuti. Trascorso questo tempo eliminate lo spicchio d'aglio [17] e trasferite le polpette all'interno. Aggiungete il basilico [18]
e coprite con un coperchio [19]. Cuocete a fiamma bassa per una decina di minuti rigirando le polpette un paio di volte. Nel frattempo utilizzando una grattugia a maglie larghe grattugiate il formaggio a pasta filata e una volta che saranno trascorsi i 10 minuti spargetelo sulle polpette [20]. Coprite con il coperchio e lasciate fondere il formaggio. Servite le vostre polpette ancora calde [21]. 