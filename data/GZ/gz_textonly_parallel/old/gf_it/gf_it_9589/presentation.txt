Se la consistenza unica dell’angel cake vi ha già conquistato, siamo certi che la amerete ancor di più in questa golosa versione al caffè! Altrettanto soffice e leggera, l’angel cake al caffè si distingue per il suo gusto delicatamente aromatico e per la scenografica presentazione: grazie alla copertura di cioccolato, infatti, si presta anche alle occasioni più speciali come per esempio la festa del papà. La preparazione è piuttosto semplice ma necessita di alcuni accorgimenti che vi garantiranno di ottenere una torta bella, alta e voluminosa. Seguite quindi i nostri consigli e preparatevi a tuffarvi in una nuvola di dolcezza… al profumo di caffè!