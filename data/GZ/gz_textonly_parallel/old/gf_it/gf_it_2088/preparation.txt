Per preparare fagioli e scarole iniziate mettendo in ammollo i cannellini. Quindi versateli in un recipiente coprendoli d'acqua e lasciateli così per 12 ore [1]. Trascorso questo tempo sciacquate i fagioli sotto l’acqua corrente [2], poi versateli in una pentola con abbondante acqua [3]
unite delle foglie di alloro [4] e portateli a bollore. Poi cuocete a fuoco sobollente per 2 ore e mezza, eliminando la schiuma che si forma in superficie con l’aiuto di un mestolo [5]. A cottura ultimata scolate i fagioli e tenete da parte l’acqua di cottura. Tritate il peperoncino [6] e sbucciate due spicchi di aglio.
In un ampio tegame scaldate l’olio di oliva con i due spicchi d'aglio sbucciati [7] e poi versate i fagioli che avete precedentemente cotto [8], e aromatizzate con il peperoncino [9]
l’origano [10], il sale [11] e scottate per 5 minuti a fuoco medio. Poi lavate e tagliate la scarola a listarelle [12].
e aggiungetela ai fagioli [13]. Versate l'acqua di cottura dei fagioli o in aletrnativa usate del brodo di verdure (circa 300g) [14]. Coprite con il coperchio [15] e cuocete a fuoco dolce per 20 minuti.
Intanto occupatevi dei crostini: tagliate a fettine una pagnotta, rivestire una teglia con carta da forno e distribuite le fettine di pane, condite con olio [16] sale e pepe a piacere e poi fate tostare i crostini per 5 minuti a 180 ° circa o fino a quando non saranno dorati [17]. Una volta che la zuppa di fagioli e scarole sarà cotta servitela ancora caldissima accompagnando con le fette di pane tostato [18].