Per preparare i cartocci di fave e formaggio, per prima cosa sgranate le fave e tenetele da parte [1]: dovrete ottenere circa 90 g di fave sgranate. Tagliate quindi il formaggio pecorino a dadini di circa 1,5 cm [2] e mettete da parte. Ponete nel bicchiere del mixer la ricotta insieme con l’olio [3]
I pinoli e la menta – tenendone da parte 4 foglioline- [4], il sale e il pepe [5], azionate le lame e frullate per ottenere una crema abbastanza omogenea. Grattugiate metà scorza di mezzo limone [6]
E amalgamate con una spatola [7]. Tagliate 4 quadrati di carta da forno di 35x35 cm circa e ponete al centro di ciascun foglio 2-3 cucchiaiate di crema di ricotta [8] che costituirà la base dei cartocci. Distribuite sopra la ricotta i dadini di formaggio [9]
E le fave, cercando di mantenere una disposizione piuttosto ordinata [10]. Grattugiate in ogni cartoccio la restante scorza di limone [11] e guarnite con una fogliolina di menta [12].
Infine spolverate con pepe a piacere [13]: i cartocci sono pronti per essere chiusi [14]. Formate i cartocci riunendo i 4 angoli del foglio di carta da forno [15] e
chiudete con dello spago [16]. Posizionate i cartocci di fave e formaggio su una teglia e infornateli in forno statico preriscaldato a 180° per 15 minuti (se utilizzate il forno ventilato 160° per circa 5 minuti) [17]. Una volta sfornati impiattateli e lasciate che ciascun ospite scarti il suo fagottino direttamente nel piatto [18].