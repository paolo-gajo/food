Per realizzare il riso venere al curry preparate un litro di brodo vegetale, poi lavate, pelate e tritate sedano, carota e cipolla per il soffritto [1]. Scaldate l’olio di oliva in un tegame largo, unite il trito per il soffritto [2] , fatelo appassire per 5 minuti e poi unite il riso venere [3].
Fate tostare il riso qualche istante e poi aggiungete il brodo vegetale caldo , un mestolo alla volta [4], aspettando che sia assorbito il liquido prima di aggiungerne dell’altro. Cuocete per 10 minuti, poi aggiungete il curry [5], bagnate subito con il brodo e mescolate per far insaporire il riso, poi aggiungete i piselli [6] e cuocete ancora per altri 10-15 minuti aggiungendo sempre il brodo poco alla volta fino a quando il riso non sarà cotto. Aggiustate di sale e pepe a piacere se necessario.
Intanto ponete le mandorle in una padella [7] e tostatele per pochi minuti [8]. A cottura ultimata spegnete il fuoco e mantecate il riso con il burro [9],
il formaggio grattugiato [10], mescolate per amalgamare e poi terminate aggiungerlo le mandorle tostate [11]. Servite il riso venere al curry ben caldo [12].