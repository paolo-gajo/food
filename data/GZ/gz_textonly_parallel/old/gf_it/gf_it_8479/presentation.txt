I broccoli sono i protagonisti di tante gustose ricette: fagottini, paste, sformati e vellutate che dimostrano la versatilità di questi ortaggi e il loro potenziale in termini di gusto e di sapore. Qui ve li proponiamo nella loro versione più tradizionale: broccoli gratinati, una ricetta tanto semplice quanto gustosa, ottima anche nella versione con cavolfiori e perfetta per i vostri menu invernali, che esalta il loro gusto deciso contrapponendolo a una vellutata e aromatica besciamella senza lattosio che li avvolge in un abbraccio cremoso. I broccoli gratinati sono un piatto rustico e veloce che strizza l’occhio a chi è soggetto a intolleranze alimentari! Se invece volete sperimentare una versione più leggera allora provate i nostri broccoli in padella.