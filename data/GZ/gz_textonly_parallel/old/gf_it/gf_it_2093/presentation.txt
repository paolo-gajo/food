La torta con panna multicolor è un’esplosione di gusto e colori, un pan di spagna al cacao farcito con una deliziosa crema al cioccolato bianco reso speciale da una decorazione che non passa di certo inosservata: tanti piccoli ciuffi di panna colorata e golosi fiorellini di zucchero. Vi sembra un’impresa impossibile? Assolutamente no, la ricetta vi guiderà in tutti i passaggi e anche voi da casa potrete realizzare una torta per le vostre occasioni importanti come un compleanno o una festa di primavera!