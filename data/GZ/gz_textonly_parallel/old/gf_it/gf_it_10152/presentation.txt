Il pesce e gli agrumi sono un connubio indissolubile. Se poi, al gusto fresco e piacevolmente asprigno di questi frutti invernali, si aggiunge la nota pungente e quasi piccante dello zenzero, otterrete una pietanza di carattere come i nostri involtini di pesce spada con salsa alle mele. Una panure dorata garantirà la giusta croccantezza, ma non temete, nessuna frittura è prevista bensì una più salutare cottura in forno. Per accompagnare questi fragranti rotolini abbiamo realizzato una salsa a base di mele dai sapori agrodolci che completerà in modo raffinato questo delizioso secondo piatto!