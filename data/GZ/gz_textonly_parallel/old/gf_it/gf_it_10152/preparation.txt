Per realizzare gli involtini di pesce spada con salsa alle mele per prima cosa eliminate la pelle dal trancio di spada [1] e tagliatelo a fettine [2], sottili quanto basta per poterle arrotolare [3] e dunque realizzare l’involtino.
Sbucciate lo zenzero [4] e tagliatelo a cubetti [5]. Nella ciotola del mixer ponete il pangrattato [6],
la scorza d’arancia [7] e quella di limone [8]. Insaporite con lo zenzero a pezzetti [9].
Versate il succo d’arancia [10] e profumate con le foglioline di menta [11]. Salate, pepate e frullate tutto per ottenere una panure omogenea [12].
Ora prendete una fettina di pesce spada e distribuite sopra la panure [13], quindi arrotolatela dal lato corto [14] per creare l’involtino [15].
Ripassate gli involtini nell’olio extravergine [16] e poi nella panure avanzata [17]. Disponete i vostri involtini in una teglia da forno e in modo tale che stiano ben vicini l’uno all’altro. Aggiungete un giro d’olio in superficie [18].
Per finire decorate con le mandorle a lamelle [19]. Cuocete in forno statico preriscaldato a 200 gradi per circa 20 minuti. Tagliate la mela a metà eliminate il torsolo e poi riducetela a pezzi grossolani [20] , ponetela nel bicchiere alto con la scorza del lime [21]
e il succo [22], aggiungete anche l’olio di oliva e [23] frullate tutto con il minipimer [24] e salate.
La salsa è pronta [25]. Sfornate i vostri involtini [26] e serviteli con la salsa alle mele e foglioline di menta [27].