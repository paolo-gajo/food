Per realizzare i biscotti thumbprint per prima cosa versate in una ciotola lo zucchero e l’uovo [1] e montate con le fruste elettriche. Unite il burro ammorbidito [2] e quando otterrete un composto omogeneo [3]
incorporate la farina un cucchiaio alla volta [4] e, sempre mescolando con le fruste, aggiungete anche il cacao [5]. Il composto risulterà piuttosto compatto [6], potete continuare a lavorare con le fruste o a mano in ciotola.
Una volta compattato, trasferite il panetto su una spianatoia [7], avvolgetelo con pellicola alimentare [8] e lasciatelo rassodare in frigo per 30 minuti. Trascorso il tempo di riposo riprendete l’impasto e staccate delle piccole porzioni da 15 g l’una [9].
Ricoprite ciascuna pallina con lo zucchero [10], poi fate una leggera pressione al centro con il pollice [11] per creare un incavo [12].
Adagiate i biscotti su una teglia rivestita con carta forno [13]: ne otterrete 24 con queste dosi. Cuocete in forno statico preriscaldato a 180° per 15 minuti. A cottura ultimata sfornate i biscottini [14] e lasciateli raffreddare su una gratella [15].
Preparate la ganache: tritate il cioccolato fondente [16], scaldate la panna in un pentolino e poi versate qui il cioccolato [17] e mescolate con una marisa [18].
Quando il cioccolato sarà si sciolto completamente e avrete ottenuto una salsa omogenea [19], farcite i biscottini [20]. Lasciate raffreddare la ganache e poi servite i vostri biscottini [21].