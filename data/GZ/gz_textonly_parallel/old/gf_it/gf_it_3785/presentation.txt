A metà tra i pancake e le crepe... sono i blinis, piccole frittelline morbide di origini russe che vi abbiamo già proposto nella loro versione più classica. Oggi vogliamo tentarvi con una variante speciale: blinis di mais con skyr, avocado e pomodorini arrosto. Una ricetta che racchiude delicatezza e freschezza: i blinis sono morbidissimi, realizzati con farina di mais fioretto e conditi con una nuvola di skyr accompagnata da avocado e pomodorini arrosto. Un delizioso antipasto sfizioso e invitante per le vostre cene in terrazza!