Per preparare le sfoglie con crema di castane e scamorza affumicata, iniziate spalmando ogni sfoglia con un cucchiaino abbondante di crema di castagne (se volete potete aiutarvi con una sac à poche con la bocchetta dentellata) [1].Tagliate la scamorza affumicata in piccole fettine (alti almeno 1 cm) [2], ungete una piastra liscia con pochissimo olio [3]
e quando sarà ben calda posateci i pezzettini di scamorza [4]. Appena si sarà formata una crosticina dorata su di un lato [5], girateli sull’altro per completare la cottura. Posate la fettina di scamorza affumicata (sollevandola con una paletta) su ogni sfoglia e decorate gli stuzzichini con dei pinoli [6]!