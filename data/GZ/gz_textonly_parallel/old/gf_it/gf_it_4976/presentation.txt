Croccante e gustosa la nostra schiacciatina con pomodori e ricotta è perfetta per una merenda salata o per uno spuntino spezza fame. I sapori sono quelli che più amiamo, una combinazione di ingredienti mediterranei tipici della nostra terra. Ad ogni morso assaporerete il gusto delle verdure e il profumo della scorza di limone che dona quell'irresistibile tocco di ferschezza in più, perfetto con l'aroma di rosmarino dell'impasto. Preparate anche voi questa schiacciatina con pomodori e ricotta a casa vostra, cuocendola a diretto contatto con la base del forno risulterà molto fragrante; talmente buona da far concorrenza al vostro panificio di fiducia! Tagliatela a striscioline, triangolini o a quadrotti e servitela per un aperitivo o un happy hour in compagnia dei vostri amici, fare due chiacchiere gustando la nostra schiacciatina con pomodori e ricotta sarà ancora più piacevole!