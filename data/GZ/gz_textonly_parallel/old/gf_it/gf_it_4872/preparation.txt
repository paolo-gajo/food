Per realizzare le pere al forno con gorgonzola e miele per prima cosa lavate e asciugate i frutti. Tagliate a metà le pere per la parte lunga [1] ed eliminate il torsolo [2] e una piccola parte della polpa per poter ottenere l’effetto “barchetta”. Eliminate una piccola parte dal lato della buccia per poterle adagiare più comodamente sulla teglia [3]. 
Adagiatele dunque su di una placchetta rivestita con carta forno e conditele con un filo d’olio [4], sale e pepe [5].Cuocete in forno statico preriscaldato a 180° per 10 minuti o fino a quando non risulteranno sufficientemente morbide. Una volta terminata la cottura sfornate e lasciate intiepidire [6].
Preparate il ripieno: in una ciotola versate il gorgonzola, la panna [7], il sale e il pepe [8], frullate con un mixer a immersione [9] fino ad ottenere una crema omogenea.
Aggiungete l’erba cipollina tritata [10], il miele [11] e mescolate con un cucchiaio per emulsionare [12].
Farcite le pere cotte con la crema [13]. Aggiungete in superficie le noci spezzettate grossolanamente con le mani [14] e servite subito le vostre pere al forno con gorgonzola e miele.