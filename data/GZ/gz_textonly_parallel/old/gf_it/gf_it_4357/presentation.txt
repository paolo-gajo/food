Se siete stati almeno una volta in Grecia sicuramente non avrete potuto fare a meno di innamorarvi della bellezza della sua terra. E poi della cucina! I piatti più famosi li conoscerete sicuramente: il fresco tzatziki o la stuzzicante insalata a base di feta ad esempio! A proposito di questo sapido e acidulo formaggio, conoscete la versione al forno? Insomma una tentazione perenne e così, un po' in preda alla nostalgia, abbiamo deciso di proporvi l'insalata di farro alla greca! Un primo piatto dai profumi mediterranei: pomodorini, capperi, cipolle, feta...ideale come pranzo completo nelle giornate più calde, una valida alternativa alla classica insalata di riso che tanto amiamo d'estate. Preparate anche voi l'insalata di farro alla greca per teletrasportarvi nelle bellezze elleniche anche solo per un attimo!