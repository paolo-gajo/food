Le zucche misteriose di Halloween sono dei piccoli bignè arancioni salati che, decorati con un picciolo verde al formaggio, ricordano la zucca, il simbolo della festa delle streghe!Questi simpatici bignè, che nascondono al proprio interno una gustosa cremina composta da formaggio fresco e prosciutto cotto, sono una sfiziosa ricetta salata a tema da proporre per il party di Halloween o per un simpatico aperitivo fra amici! Le zucche misteriose di Halloween sono preparate con una base di pasta choux al gusto di parmigiano, che viene colorata di arancione e con la quale si prepareranno dei piccoli bignè.