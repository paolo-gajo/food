Chi può resistere a un goloso brownie al cioccolato? Il suo gusto fondente unito al tocco croccante della frutta secca ha conquistato tutti fin dal primo assaggio! Dopo aver apprezzato la variante alla Nutella e al cioccolato bianco, ecco un’alternativa altrettanto deliziosa: il brownie vegan! Niente uova e burro in questo caso, bensì avocado e olio di cocco in aggiunta all’immancabile cioccolato e a una cascata di nocciole croccanti… la consistenza del brownie vegan ovviamente sarà diversa, ma noi l'abbiamo già promosso! E voi, lo inserirete nella top list dei vostri dolci senza uova preferiti?