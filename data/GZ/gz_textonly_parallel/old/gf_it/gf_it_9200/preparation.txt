Per preparare il brownie vegan, per prima cosa tritate il cioccolato fondente [1] e scioglietelo a bagnomaria o nel microonde, poi lasciatelo intiepidire. Rimuovete il nocciolo dall’avocado, estraete la polpa con un cucchiaio [2] e schiacciatela con una forchetta [3].
In una ciotola capiente versate la farina 00 e la farina di nocciole [4], aggiungete il lievito [5] e mescolate con le fruste elettriche, poi unite anche lo zucchero muscovado [6].
Aggiungete il sale [7] e continuate a lavorare con le fruste, poi versate l’olio di cocco [8] e il cioccolato fuso [9].
Infine unite la polpa di avocado [10] e amalgamate il tutto con le fruste fino ad ottenere un composto omogeneo. Foderate una teglia o uno stampo quadrato da 20x20 cm con carta forno e versate il composto all’interno, livellandolo con una spatola [11], poi distribuite le nocciole tritate grossolanamente in superficie [12].
Cuocete in forno statico preriscaldato a 180° per 25 minuti [13]. Una volta cotto, sfornate il brownie vegan e lasciatelo raffreddare [14] prima di tagliarlo a quadrotti [15]!