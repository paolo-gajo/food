Per realizzare la carrot cake con Nutella® per prima cosa fate fondere il burro a fuoco dolcissimo, quindi lasciate intiepidire. Pelate le carote con l’apposito attrezzo [1] e grattugiatele con una grattugia a maglie larghe (2-3).
In una ciotola versate le uova [4] e lo zucchero [5], mescolate con una frusta elettrica (oppure una frusta a mano) per amalgamare gli ingredienti, a questo punto unite il burro fuso a temperatura ambiente [6] e mescolate per ottenere un composto omogeno.
Incorporate ora le carote grattugiate [7], avendo cura di tenere da parte qualche ciuffetto per decorazione finale. Mescolate ancora e poi unite le polveri: la farina precedentemente setacciata, il bicarbonato [8] e la farina di mandorle [9].
Una volta che avrete incorporato le polveri aggiungete il sale [10] e mescolate. L’impasto è pronto [11], prendete uno stampo senza fondo 20x20 cm e adagiatelo su una teglia rivestita con carta forno [12].
Versate all’interno l’impasto [13] e livellate la superficie con spatola [14]. Cuocete in forno statico preriscaldato a 170° per 25-30 minuti nel ripiano medio. A cottura ultimata, sformate il dolce e lasciatelo raffreddare su una gratella [15]. Per estrarre lo stampo agevolmente consigliamo di passare prima la lama di un coltello intorno al bordo.
Quando la basa sarà fredda, spalmate la superfice con Nutella® [16] in modo da ricoprirla interamente [17]. Tagliate il dolce prima a strisce verticali da 4 cm d larghezza [18]
e poi in strisce orizzontali sempre da 4 cm [19]. Otterrete in questo modo 16 pezzi [20]. Guarnite con qualche ciuffo di carote grattugiate. I quadrotti alle carote con Nutella® sono pronti per essere serviti [21].