Per preparare la pasta ceci e patate cominciamo dall'ammollo dei legumi. I ceci infatti hanno bisogno di reidratarsi in acqua fresca per 24 ore [1] Potete anche seguire le indicazioni riportate sulla confezione, ma più terrete in ammollo e più la cuticola dei ceci sarà tenera. Il giorno dopo scolate e sciacquateli e metteteli in una pentola con aglio e rosmarino. Coprite d'acqua e lasciate sobbollire per un paio d'ore [2]. Preparate il brodo vegetale, che dovrete tenere in caldo. Poi pulite lo scalogno e affettatelo sottilmente [3]. 
Lasciatelo brasare nell'olio [4] e intanto affettate e tagliate a cubetti le patate. Quindi versatele nella casseruola e fatele scottare [5] prima di bagnarle con il brodo vegetale e poi cuocetele per 10 minuti [6].
A questo punto scolate i ceci dalla loro acqua di cottura e versateli nel tegame [7], regolate di sale e ora cuocete la pasta nel condimento [8]. Una volta pronta pasta ceci e patate aggiustate di pepe, versate un po' d'olio a crudo e buon appetito [9].