Per preparare la crostata di frutta estiva, inziate dalla pasta frolla: in un mixer mettete farina, zucchero a velo e burro tagliato a pezzetti freddo di frigorifero [1] e frullate; quando otterrete delle briciole fini come sabbia, unite anche i tuorli [2]. Frullando ancora si formeranno delle briciole molto più grosse: a questo punto trasferite il composto su di un piano di lavoro e impastate [3] fino ad ottenere un composto omogeneo e compatto. 
Formate un panetto [4], avvolgetelo nella pellicola e riponetelo in frigorifero per almeno mezz'ora. Nel frattempo lavate e sbucciate le pesche [5], tagliatele a fettine e poi a pezzetti [6],
poi versatele in una padella insieme assieme alle fragole mondate [7]. Aggiungete lo zucchero [8] e infine unite i lamponi [8].
Fate cuocere a fuoco dolce [10] fino a che la frutta non si sarà ammorbidita e asciugata (circa 20 minuti), quindi trasferitela in una pirofila e fate raffreddare [11]. Nel frattempo stendete la frolla aiutandovi con un mattarello [12],
fino ad ottenere uno spessore di circa mezzo centimetro [13], foderateci una tortiera del diametro di 24 cm [14], poi eliminate la pasta in eccesso con un coltellino [15] e tenetela da parte perchè servirà per formare le losanghe.
Bucherellate la superficie della sfoglia con i rebbi di una forchetta [16], sbriciolateci sopra i savoiardi [17], che aiuteranno ad assorbire i liquidi rilasciati dalla frutta durante la cottura, e coprite con il composto di frutta [18], spalmandolo uniformemente,
fino a ricoprire tutta la superficie [19]. Formate delle striscioline con la pasta frolla avanzata [20] e disponetele incrociate sulla crostata [19], formando delle losanghe.
Sbattete un uovo e spennellate le striscioline di pasta [22], quindi infornate in forno statico preriscaldato a 180° per circa 40 minuti (oppure in forno ventilato a 160° per circa 20 minuti). Mettetela a raffreddare su una gratella [23] e la vostra crostata di frutta estiva è pronta per essere servita [24]!