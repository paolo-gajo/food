Avete un compleanno in vista o semplicemente volete preparare un dolce per i vostri ospiti, per concludere in bellezza un pranzo o una cena? Una crostata di frutta estiva è sicuramente semplice ma di sicuro effetto. Quando le crostate sono arricchite da frutta fresca sono particolarmente deliziose e portano in tavola un po' di colore e sapore d'estate! Quindi perché non provare un’ottima crostata di frutta estiva? Un guscio fragrante di pasta frolla racchiude un tripudio di frutta profumata e succulenta, fatta ammorbidire in padella insieme allo zucchero e accompagnata da una nota di croccantezza data dai savoiardi. Regalatevi quindi una piccola parentesi all’insegna della dolcezza con la crostata di frutta estiva: ne rimarrete conquistati fin dal primo assaggio!