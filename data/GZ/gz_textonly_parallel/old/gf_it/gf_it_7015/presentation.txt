I fiori di zucca ripieni sono un antipasto irresistibile e sfizioso che ha conquistato tutta l'Italia. In Liguria, ad esempio, si gustano ripieni con patate e zucchine e poi vengono cotti al forno; la cucina romana invece li propone fritti con un ripieno di mozzarella e filetti di alici.Oggi noi di GialloZafferano proponiamo un'altra versione, in cui i fiori di zucca vengono ripieni con burrata e pomodori secchi!I fiori vengono privati del pistillo, riempiti con una fettina di burrata freschissima e deliziosi pomodori secchi prima di essere immersi nella pastella.Per ottenere una frittura compatta e croccante viene aggiunta acqua frizzante gelata insieme a cubetti di ghiaccio, perchè la farina leghi in maniera più rapida ed efficace.Non resta che iniziare a preparare questo gustoso antipasto di fiori di zucca ripieni di burrata e pomodorini secchi! Saranno fantastici anche abbinati a degli squisiti cavatelli ai fiori di zucca cozze e zafferano!