Una ciliegia tira l’altra, si sa... oltre a mangiarle al naturale noi amiamo anche preparare gustose ricette dolci con questo frutto estivo, come cheesecake, clafoutis o sfoglia! Non potete non provare anche questo delizioso plumcake alle ciliegie, un dolce perfetto per la prima colazione, per una gustosa merenda, per un tè con le amiche e, perché no, anche come dessert. Il plumcake è un dolce soffice e estremamente gradito sia ai grandi che ai più piccini per la sua genuinità e morbidezza, e se volete provare una variante al classico plumcake all'inglese o allo yogurt, noi vi proponiamo questa versione estiva con l’aggiunta delle ciliegie, che danno un tocco di colore e sapore in più a questo dolce gustoso e profumato, adatto ad ogni occasione.