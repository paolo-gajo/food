Se amate abbinare la frutta a piatti salati la ricetta di oggi diventerà il vostro cavallo di battaglia! Il salmone alle mele è un secondo piatto raffinato, perfetto da servire per una cena informale... il suo sapore ricercato è una vera e propria delizia per il palato. La dolcezza delle mele viene esaltata da un mix di spezie che doneranno profumo e colore e grazie ad un letto di julienne di cavolo rosso porterete in tavola un piatto con una piacevole nota cromatica che soddisferà tutti i sensi. Inoltre è un secondo perfetto per essere accompagnato dalle nostro irresistibili polpette di pastina senza glutine! Dovete assolutamente preparare anche voi il salmone alle mele, tramite una veloce cottura in forno riuscirete a godere di tutta la morbidezza della sua carne! 