Per realizzare gli involtini fritti con verdura e mazzancolle iniziate a lavare le verdure, poi pelate e spuntate le carote, riducetele prima a bastoncini e poi a cubetti [1], spuntate anche le zucchine e tagliatele allo stesso modo [2], proseguite con le melanzane: spuntatele e tagliatele a piccoli cubetti [3].
Sfogliate il pollo e affettatelo a rondelle [4]. Occupatevi dei carciofi: tagliate via la punta spinosa, sfogliate il carciofo, ovvero eliminate le foglie più esterne più dure [5], andate avanti fino a quelle più tenere, eliminate la parte finale del gambo e con uno spelucchino rimuovete lo strato esterno fibroso [6].
Ora tagliate il carciofo in due parti e poi affettatelo [7]. In una padella scaldate 10 gr di olio di oliva, unite il porro [8], fatelo appassire per 5 minuti poi versate le carote [9] fatele cuocere per 2-3 minuti,
poi unite le melanzane [10] e proseguite la cottura per altri 2-3 minuti, poi incorporate i carciofi [11] e lasciate andare ancora per 2-3- minuti, terminate con le zucchine [12]
aromatizzate con il timo [13], salate , pepate e cuocete per altri 2 minuti. Una volta pronto tutto, spegnete il fuoco e lasciate raffreddare. Pulite le mazzancolle: staccate la testa delle mazzancolle, poi le zampe ed il carapace (14-15) per estrarre delicatamente le carni.
Tagliate a metà le code di mazzancolle incidendo il dorso [16], eliminate l’intestino In un tegame capiente versate un filo d'olio, lo spicchio d'aglio sbucciato, fate saltare le mazzancolle (17-18)
per un minuto poi ponete le verdure in una ciotola [19] e unite le mazzancolle [20]eliminando lo spicchio d’aglio. Prendete i dischetti di pasta [21]
adagiateli su un tagliere, farciteli con 2 cucchiaini di ripieno, spennellate il bordo del disco con l’albume [22] e chiudete i lati [23] e arrotolate [24]
per conferire la forma di un involtino [25]. Cuocete gli involtini: in una pentola capiente scaldate l’olio di semi, quando arriva a 170° friggete 2-3 involtini alla volta [26] fino a quando non saranno dorati. Scolate gli involtini e adagiateli su un vassoio ricoperto da carta assorbente per farli asciugare [27]. I vostri involtini fritti con verdura e mazzancolle sono pronti da gustare caldi.