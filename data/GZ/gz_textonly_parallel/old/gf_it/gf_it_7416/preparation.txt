Per preparare Il pane esse iniziate a realizzare la biga almeno 8 ore prima (potete iniziare la sera prima in modo da panificare il giorno dopo). Versate in una ciotola la farina, il lievito di birra fresco sbriciolato [1] e aggiungete a filo l'acqua a temperatura ambiente [2]. Dopo aver raccolto gli ingredienti con la forchetta, impastate con la punta delle dita per amalgamare [3].
Formate un piccolo panetto [4], coprite con la pellicola trasparente per alimenti e lasciate maturare a temperatura ambiente per almeno 8 ore. Non appena la biga sarà matura [5] potrete iniziare la lavorazione dell'impasto. In una planetaria munita di gancio versate le farine, il lievito [6],
125 g di biga [7] e tutta l’acqua [8]. Azionare la planetaria a bassa velocità per 7 minuti, passati i quali si può aggiungere lo strutto [9],
l’olio [10] e il sale [11]. Proseguite a impastare per altri 7-8 minuti, fino a quando l’impasto non si sarà incordato al gancio e risulterà compatto. Poi trasferitelo sul piano, lavoratelo con le mani [12] e pirlatelo velocemente. 
Ponetelo a lievitare per 2 ore, in una ciotola, coperto con pellicola [13] nel forno spento con la luce accesa.Trascorse le 2 ore riprendete l'impasto lievitato [14], trasferitelo delicatamente sul piano e dividetelo in 4 [15]. 
Appiattite i panetti, schiacciandoli con le mani [16]. Prendete un panetto, conservando gli altri sotto la pellicola, passatelo in sfogliatrice nella misura più larga [17], poi piegatelo a metà [18], giratelo di 90° e passatelo nuovamente in sfogliatrice, ripetete questa operazione per 15-18 volte per raffinare l'impasto. 
Man mano che stendete la pasta cercate di ricavare sempre un rettangolo più piccolo, dovrete ottenerne uno largo circa 4 cm [19]. Poi ripiegate i lembi esterni facendo una piega a tre (20-21) e allargatela un’ultima volta nella macchina per stendere la pasta.
Dovrete ottenere un rettangolo di 15x10 cm [22]. Arrotolatelo dal lato più lungo [23] e formate un cilindro lungo circa 10 cm [24].
Proseguite nello stesso modo con gli altri 3 panetti, man mano che realizzate i cilindri teneteli da parte coperti con pellicola [25]. Una volta ottenuti tutti e 4 i cilindretti, allungateli fino a circa 30 cm [26], poi arrotolate un lato fino a metà [27].
Fate lo stesso dal lato opposto invertendo il senso di rotazione [28] così da ottenere la tipica esse [29]. Trasferite i panini su una teglia, copriteli con pellicola e lasciateli lievitare per altre 2 ore in un luogo tiepido.
Quando i panini avranno aumentato il loro volume saranno pronti per la cottura [31]. Cuoceteli in forno statico preriscaldato a 200° per 30 minuti. Trascorso il tempo indicato i panini si presenteranno ben dorati in superficie [32], lasciateli intiepidire e serviteli [33].