Per preparare la millefoglie taleggio, tagliate il Taleggio D.O.P. in 4 fette [1]. Stendete la sfoglia e dividetela in 4 parti uguali. Bucherellate la superficie con i rebbi di una forchetta (così in cottura non si gonfierà) e ponete sulla teglia da forno rivestita con carta forno [2]. Adagiate le fette di taleggio sulle sfogliette [3]. Cuocete in forno statico preriscaldato a 200° per circa 15 minuti.
Una volta pronte, sfornate [4] e alternate gli strati a formare la millefoglie: adagiate su un rettangolo di sfoglia 2-3 fettine di salmone affumicato [5], della rucola precedentemente lavata e asciugata accuratamente, poi ancora un rettangolo di sfoglia e così via fino ad esaurire gli ingredienti terminando con la sfoglia [6]. La millefoglie taleggio, salmone e rucola è pronta per essere servita.