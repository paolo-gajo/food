Per prima cosa tagliate almeno in una dozzina di pezzi il coniglio [1] ricordandovi di tenere da parte la testa, il fegato e i reni.Terminata questa operazione, mettete in un tegame capiente l’olio d’oliva, scaldatelo, e fateci appassire a fuoco basso la cipolla e l'aglio tritati; unite il coniglio [2] e rosolatelo, poi aggiungete le foglie di alloro, di timo (o maggiorana) e il trito di aghi di rosmarino [3]. Cuocete fino a quando il coniglio avrà assunto un bel colorito dorato.
Lasciate cuocere per qualche minuto e poi aggiungete il bicchiere di vino rosso [4], lasciate evaporare il vino [5] , quindi unite le olive taggiasche. Se vi piacciono, potete unire i rognoni e il fegato del coniglio [6].
Aggiungete quindi i pinoli [7], amalgamate tutto per bene e poi coprite il coniglio con un coperchio [8] e lasciate cuocere per circa un'ora finché il coniglio non diventerà tenero (la carne dovrà staccarsi facilmente dall'osso). Di tanto in tanto aggiungete un mestolo di brodo in pentola e fate cuocere il tutto a fuoco lento [9]. Impiattate il coniglio irrorandolo con abbondante sugo di cottura e buon appettito!!