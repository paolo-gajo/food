Lavate e pelate le patate, quindi tagliatele a filetti [1] (se l’avete, potete servirvi dell’apposita grattugia) e ponetele in una ciotola. Aggiungete un paio di cucchiai di farina [2] gli aghi di rosmarino tritati grossolanamente [3], e mescolate per amalgamare gli ingredienti.
Aggiungete il pepe [4] e il sale. Versate un paio di dita d’olio in un tegame e fatelo scaldare (180°), quindi prendete il composto a cucchiaiate e ponetele nell’olio caldo [5], schiacciando la frittella con i rebbi di una forchetta. Fate dorare la frittella da entrambi i lati [6] e poi mettetela a scolare dall’olio in eccesso su della carta assorbente da cucina. Servite le frittelle croccanti di patate ancora calde.