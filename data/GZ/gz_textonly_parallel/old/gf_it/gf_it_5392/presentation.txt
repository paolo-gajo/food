Non aspettate che siano gli altri a regalarvi delle rose, pensateci voi a prepararle in casa in modo facile, veloce e soprattutto gustoso! Con le nostre ricette avrete l’imbarazzo della scelta: potrete realizzare delle rose di pan brioche per la colazione, di melanzane come antipasto finger food oppure di mele per un dolce ed elegante dessert. Il successo di queste delizie ci ha portato a sperimentare una versione decisamente più ghiotta che mette insieme due degli ingredienti più appetitosi: le rose di patate e bacon. Croccanti e saporite, queste roselline faranno furore ai vostri buffet casalinghi!