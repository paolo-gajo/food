Per preparare le fettuccine con polpo e porcini, iniziate dalla pulizia di questi ultimi: con un coltello eliminate il terriccio dalla base [1], poi pulite con un canovaccio asciutto sia il gambo che il cappello [2]. Non è consigliabile lavare i funghi in quanto potrebbero impregnarsi di acqua. Se molto sporchi di terra potete fare un passaggio velocissimo sotto un getto d'acqua non troppo forte. Tagliate i porcini a fette dello spessore di circa 4-5 mm [3].
In una casseruola versate un filo d’olio [4] e fate soffriggere uno spicchio d’aglio mondato intero e il peperoncino [5]. Aggiungete i porcini affettati [6],
e versate anche i pomodorini perini pelati [7]; unite il concentrato di pomodoro [8], l’alloro [9],
allungate con l’acqua [10] e, non appena il tutto sfiorerà il bollore, aggiungete il polpo intero (noi abbiamo usato un polpo già eviscerato e pulito) [11] e lasciate cuocere senza coperchio per almeno un’ora. Regolate di sale [12]
aromatizzate con le foglioline di timo [13]. Trascorsa l’ora di cottura [14], mettete a bollire dell'acqua in una pentola capiente e salate a bollore. Poi scolate il polpo dal sugo, trasferitelo su un tagliere [15]
e tagliatelo a pezzi di 1-2 cm [16]. Trasferite il sugo nella casseruola in cui condirete la vostra pasta e aggiungete il polpo a pezzi; prima però non scordate di rimuovere l'aglio [17]. Continuate a cuocere il sugo a fuoco dolce per circa 10-15 minuti per farlo stringere (deve risultare fluido e non liquido). Cuocete la pasta per il tempo indicato sulla confezione [18],
poi scolatela nella casseruola con il sugo [19], mescolate bene [20] e servitela fumante guarnendo con altro timo sfogliato [21].