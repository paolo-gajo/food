L’arrivo dell’autunno con la sua deliziosa aria frizzantina accende il desiderio di coccolarsi con una calda e aromatica tazza di tè accompagnata da qualche golosità come la nostra torta zucca e cioccolato. Questo dolce dai colori aranciati con una setosa decorazione di ganache al cioccolato è la compagna perfetta per i pomeriggi ottobrini, ma potrebbe diventare anche una golosa torta a tema per coronare il vostro menù di Halloween! Ricca e sostanziosa, la torta zucca e cioccolato porta con sé profumi e aromi avvolgenti che spazzeranno via con un morso la nostalgia dell’estate con i suoi gelati. Chiamate a raccolta i vostri amici più cari e concedetevi un irresistibile peccato di gola... alla zucca!