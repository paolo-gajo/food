Per preparare la torta zucca e cioccolato, pulite la zucca togliendo i semini interni e la buccia, quindi riducete la polpa a dadini [1], ne otterrete circa 480 g. Trasferitela all’interno di un mixer con lame [2] e frullatela fino ad ottenere una purea [3].
A parte in una ciotola ampia setacciate la farina 00 [4] e il lievito per dolci [2], quindi aggiungete anche la farina di nocciole [6].
Aggiungete un pizzico di sale [7] e miscelate le polveri. Ora versate le uova in una planetaria munita di frusta (in alternativa potete montare l’impasto con le fruste elettriche) [8]. Versate metà dello zucchero [9]
e l’estratto di vaniglia [10] (in alternativa potete usare essenza di vaniglia o i semi di 1 baccello di vaniglia). Iniziate a montare il tutto e quando il composto diventerà chiaro aggiungete anche l’altra metà dello zucchero [11]. Continuate a montare fino a quando non sarà spumoso e soffice, quindi incorporate anche l’olio di semi a filo [12]
Abbassate la velocità della planetaria e quando l'olio sarà completamente assorbito, aggiungete le polveri un cucchiaio alla volta [13], fino ad incorporarle completamente [14]. L'impasto risulterà un pò denso. Aggiungete ora la purea di zucca [15] e mescolate con una marisa dal basso verso l’alto per non smontare l’impasto.
Quindi tritate grossolanamente il cioccolato [16] e versate anch'esso nell’impasto [17], amalgamate delicatamente sempre mescolando dal basso verso l’alto con la marisa. Ungete con l’olio di semi una teglia del diametro di 24 cm e versate all’interno il composto [18]. Livellate con una spatola per uniformare la superficie. Cuocete la torta in forno statico preriscaldato a 170° per 60 minuti, posizionando la tortiera nella parte bassa del forno.
Intanto occupatevi della ganache: riscaldate la panna e non appena avrà sfiorato il bollore, spegnete il fuoco [19] e versatela sul cioccolato fondente tritato [20]. Mescolate per sciogliere bene il cioccolato [21]
Ora montate la ganache: adagiate la ciotola su un’altra ciotola dove avrete versato del ghiaccio così si raffredderà più velocemente senza perdere in consistenza e brillantezza [22]; poi con una frusta montate il composto fino al completo raffreddamento (23-24). Deve diventare color "cioccolato al latte".
Una volta cotta la torta, sformatela delicatamente ancora calda [25] e guarnitela subito con la crema ganache spalmandola con una spatola [26], per creare un motivo ondulato. Sfruttando il suo calore sarà più facile guarnirla, contrariamente faticherete a distribuire il cioccolato! Terminate decorando la torta di zucca e cioccolato ponendo al centro gli alchechengi [27].