Che si tratti di un’amorevole mamma che prepara la merenda per i suoi bambini, di un gruppetto di studenti che fa una pausa tra storia e algebra, o di fanatici della cucina espressa ma pur sempre originale, le crepe sono sempre la scelta giusta! Si tratta di un impasto di base che si presta bene per farciture sia dolci che salate. Qualche esempio? Sicuramente la più amata di tutte, la crepe alla Nutella! Per quelle salate non abbiamo dubbi a consigliarvi delle golose crespelle gorgonzola e radicchio o quelle al prosciutto! Ci sono soltanto poche cose da sapere per riuscire a preparare le crepe dolci e salate, ve le raccontiamo subito. Siamo certi che ne farete una bella scorta, scoprendo quanto è facile conservarle! Poi però fateci sapere qual è la vostra preferita!