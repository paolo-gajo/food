Per preparare i malloreddus alla campidanese, iniziate dalla preparazione del soffritto. Sbucciate e tritate finemente la cipolla [1], quindi lasciatela appassire lentamente in un tegame, insieme all’olio [2]. Nel frattempo spellate la la salsiccia [3].
Sbriciolatela grossolanamente con le mani e unitela, al soffritto di cipolla [4]. Fate rosolare la salsiccia per 15 minuti a fuoco vivace, mescolando spesso [5] e poi unite la passata di pomodoro [6].
Mescolate nuovamente [7] e coprite con un coperchio, lasciando cuocere per circa un'ora [8]; infine, se necessario, regolate di sale. Quando il sugo sarà pronto, cuocete i malloreddus in abbondante acqua bollente, salata a piacere [9].
Intanto grattugiate il pecorino in una ciotola e aggiungete un mestolo di acqua di cottura della pasta [10]. Quindi frullate con un minipimer [11], aggiungendo altra acqua, se necessario, e sempre lentamente fino ad ottenere una crema liscia e non pastosa [12].
Scolate i malloreddus e uniteli al sugo di salsiccia direttamente in padella [13], mescolate e in ultimo unite la crema di pecorino [14]. Mantecate bene per amalgamare tutti gli ingredienti e servite i malloreddus alla campidanese ancora caldi [15]!