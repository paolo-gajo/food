Per preparare i biscotti senza burro come prima cosa preparate il caffè con la moka e lasciatelo raffreddare; dovrete preparane uno piuttosto robusto. Poi tritate grossolanamente il cioccolato fondente [1] e tenetelo da parte. A questo punto versate lo zucchero in una ciotola, aggiungete la farina [2], il bicarbonato [3]
e il sale [4]. Unite l'uovo [5], l'olio extravergine d'oliva [6] 
e quello di semi [7]. Aggiungete il caffè, ormai tiepido [8], e lavorate il tutto con le mani [9] o con un mestolo di legno; otterrete una consistenza morbida. 
A questo punto unite anche i pezzi di cioccolato [10] e incorporateli all'impasto utilizzando un cucchiaio. Poi sempre con il cucchiaio prelevate 70 g di impasto [11] e con le mani formate una palla [12], che andrete a posizionare su una leccarda foderata con carta forno. Con queste dosi otterrete circa 10 biscotti senza burro.
Proseguite in questo modo, distanziando tra di loro le porzioni di impasto [13]; consigliamo di fare due infornate, in modo da cuocere 5 biscotti alla volta (potete lasciare i restanti biscotti crudi a temperatura ambiente, in attesa della seconda infornata). Cuocete in forno statico preriscaldato a 180° per circa 18 minuti. Quindi sfornate i vostri biscotti senza burro [14] e lasciateli raffreddare completamente prima di trasferirli su un vassoio, perchè risulteranno ancora morbidi. Quindi saranno pronti per essere serviti [15]. 