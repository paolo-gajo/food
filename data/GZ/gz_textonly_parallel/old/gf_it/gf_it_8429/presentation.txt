I nostri utenti che cercano un'alternativa all'utilizzo del burro in cucina sono sempre più numerosi e dopo le loro richieste abbiamo deciso di preparare i biscotti senza burro! Questi cookies non hanno nulla da invidiare agli originali, infatti, risultano fragranti e cioccolatosi proprio come i famosi biscotti americani...ma hanno una marcia in più che li rende perfetti per la colazione, grazie al loro aroma inconfondibile di caffè! Al contrario della pasta frolla senza burro  o di quella al latte, questo impasto non ha bisogno di riposo ed i vostri frollini saranno pronti in men che non si dica: proprio come i biscotti con pochi ingredienti, realizzati con burro d'arachidi e ideali per una merenda last-minute. I biscotti senza burro, così facili e golosi, diventeranno la colazione perfetta per la domenica mattina, da portare a letto alla vostra dolce metà... non ci sarà risveglio più apprezzato! Provate anche il ciambellone senza burro, perfetto per la colazione! 