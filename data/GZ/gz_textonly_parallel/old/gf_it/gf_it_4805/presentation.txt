Di spiedini ne abbiamo sperimentati tanti, dai più tradizionali con il pesce cotto sulla griglia a quelli di carne senza dimenticare le versioni vegetariane con sole verdure e quelle più insolite e divertenti alla frutta con il tocco peccaminoso del cioccolato fuso! Da gustare rigorosamente senza posate e assaporando ogni singolo boccone, gli spiedini sono il piatto perfetto per un pranzo informale ma gustoso! Gli spiedini di patate rispecchiano proprio questo mood, nella loro semplicità: fette di patate, scamorza e pancetta tesa saltate in padella e poi composte per uno stuzzicante aperitivo. Un breve passaggio in forno e otterrete un'irresistibile combinazione che rapirà al primo sguardo!