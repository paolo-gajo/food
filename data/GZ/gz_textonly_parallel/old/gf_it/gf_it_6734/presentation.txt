Il plumcake al pistacchio è un dolce soffice e gustoso ideale da consumare a colazione o a merenda. La ricetta che vi proponiamo arricchisce la preparazione tradizionale del plumcake con i pistacchi, in particolare abbiamo usato una cremosa pasta di pistacchi, quella tipicamente usata per le preparazione dei dolci siciliani come il gelato al pistacchio o la classica cassata, e per dare una nota croccante abbiamo unito una manciata di granella di pistacchi. Il risultato che si ottiene è un dolce irresistibile dal gusto unico che vi sorprenderà per la sua semplicità e soprattutto per la sua bontà.