Per preparare il fish and chips di rana pescatrice come prima cosa realizzate la pastella. Versate la farina di riso in una ciotola, aggiungete la paprika [1] e il lievito per preparazioni salate [2]. Unite un pizzico di pepe [3] e il sale, 
quindi aggiungete il tuorlo [4] e sbattendo con la frusta di continuo versate anche la birra a filo [5]. Sbattete fino ad ottenere una pastella liscia [6]. Coprite con la pellicola per alimenti e riponete in frigorifero; è importante che questa sia abbastanza fredda al momento di friggere. 
A questo punto occupatevi della salsa di accompagnamento. Trasferite il cicorino nel bicchiere di un mixer [7], unite il succo di limone [8] e il sale [9]. 
Versate poi anche l'olio [10] e frullate il tutto con un mixer ad immersione [11] fino ad ottenere una crema [12]. 
Adesso occupatevi delle patate:sbucciatele [13] e tagliatele con una mandolina in modo da ricavare delle fette spesse circa 2 mm [14]. Disponetele man mano su un foglio di carta assorbente [15]. 
Scaldate l'olio in un tegame fino a raggiungere la temperatura di 170°, quindi immergete poche fette di patate per volta [16] e friggetele per 3-4 minuti fino a che non saranno ben dorate. Poi scolatele su un foglio di carta assorbente [17] e proseguite con la cottura delle altre. Nel frattempo tagliate la rana pescatrice prima a fette [18] 
e poi a bocconcini eliminando l'osso centrale [19]. Non appena avrete terminato di friggere le patate infarinate rapidamente i pezzi di rana pescatrice [20]. Poi riprendete la pastella dal frigo e tuffateli all'interno [21]. 
Lasciate alzare leggermente la temperatura dell'olio a 180° e immergete i pezzi di rana pescatrice scolandoli dalla pastella utilizzando una pinza [22]. Aspettate circa 3 minuti e quando saranno ben dorati scolateli su un foglio di carta assorbente [23]. Proseguite in questo modo fino a terminare di friggere tutti i pezzi. Tutto è pronto non vi resta che servire il vostro fish and chips di rana pescatrice insieme alla crema di cicorino [24]. 