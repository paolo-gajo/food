Da una delle ricette anglosassoni più famose al mondo nasce il piatto che vi proponiamo oggi! Niente merluzzo o classiche patate fritte oggi prepariamo il fish and chips di rana pescatrice con patate dolci! Avete sentito bene delle fragranti chips dal gusto ricercato accompagneranno i bocconcini di pesce fritto! E per renderli ancora più aromatici e croccanti abbiamo scelto di immergere la rana pescatrice in una delicata pastella di cui vi innamorerete. Da oggi in poi vorrete utilizzarla anche per verdure o pollo, ogni scusa sarà buona per friggere qualcosa! Il suo segreto, oltre alla birra doppio malto, è la farina di riso che non contenendo glutine donerà una croccantezza davvero speciale! 