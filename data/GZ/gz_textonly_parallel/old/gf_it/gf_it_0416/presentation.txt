Un primo piatto delicato e saporito, ideale per ogni occasione: i fusilli al pesto di zucchine e salmone sono un classico che conquisterà anche i commensali più esigenti. Con il suo sapore fresco, il pesto di zucchine incontra i fusilli in un abbraccio cremoso, insaporito dal salmone che dona un tocco deciso a questo primo piatto di pesce, adatto sia per un pranzo in famiglia che per una cenetta romantica. Pesto di zucchine e salmone sono proprio fatti l'uno per l'altra e buon calice di vino bianco secco si sposa alla perfezione con entrambi, ai quali potrete anche abbinare il tipo di pasta che preferite, come farfalle o linguine. Facili e veloci da preparare, provate la versione di fusilli al pesto di zucchine con salmone e preparatevi a sentirvi chiedere il bis dai vostri ospiti!