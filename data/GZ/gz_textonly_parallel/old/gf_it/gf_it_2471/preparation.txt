Per preparare la trota salmonata all'arancia iniziate dalla pulizia delle trote: praticate un taglio nel senso della lunghezza del pesce nella parte bassa ed eliminate le viscere, poi lavatela bene sotto l'acqua corrente e asciugatela (1-2). Cospargete le carni della trota con il sale [3] e
conditela con il prezzemolo tritato e un pezzo di burro [4]. Prendete poi una pirofila e oliatela [5]. Adagiatevi sopra le due trote salmonate ripiene e salatelee pepatele anche all'esterno [6].
Cuocete in forno le due trote a 180° per circa mezz'ora: durante la cottura dovrete di tanto in tanto muovere la pirofila per staccare il pesce dal fondo (senza però toccarlo) e irrorarlo con il liquido di cottura sprigionato [7]. Cinque minuti prima del termine della cottura, spremete il succo di un'arancia [8] e con esso irrorate le trote [9]. Fate terminare la cottura in forno e una volte pronte sfornate le trote e spostatele su di un piatto da portata.
Raccogliete il fondo di cottura delle trote in un pentolino [10] e unite qualche cucchiaio di panna [11]. Fate ridurre la salsa a fuoco bassisimo per qualche minuto, aggiustate di sale se necessario, e una volta pronta ponetela in una salsiera. Servite la vostra trota salmonata all'arancia insieme alla salsa di accompagnamento!