Oggi vogliamo tentarvi con un abbinamento dolce che proponiamo come farcitura di un goloso rotolo di pasta biscotto al cacao: rotolo al cioccolato e pistacchio. Stavate cercando un dolce da fine pasto o da portare a casa di amici per una cena? Con questa ricetta sorprenderete tutti piacevolmente: realizzare la pasta biscotto al cacao è molto semplice, all'interno potrete spalmare generosamente una cremosa ganache al cioccolato bianco e crema di pistacchi. Divertitevi a decorare con cioccolato fondente e abbondante granella di pistacchi che renderanno il vostro rotolo al cioccolato e pistacchio una golosità da divorare con gli occhi! Arricchite i vostri ricettari con tante altre idee appetitose di rotoli dolci e venite a scoprire tutte le nostre varianti: alle nocciole, alle fragole, al limone e senza glutine!