Alzi la mano chi non ha mai preparato le uova al pomodoro! Semplici e appetitose, sono da sempre un’ottima soluzione salvacena perché richiedono pochissimi ingredienti. Ogni famiglia ha la sua versione e noi qui vi proponiamo quella base, realizzata con passata di pomodoro, cipolla e prezzemolo. Non dimenticate il pane casereccio per raccogliere tutto il sughetto... e quando avrete finito di fare la scarpetta nelle uova al pomodoro, siamo sicuri che vorrete provare anche le altre varianti: con i porri, con i piselli, alla contadina o alla flamenca. Fateci sapere la vostra preferita!