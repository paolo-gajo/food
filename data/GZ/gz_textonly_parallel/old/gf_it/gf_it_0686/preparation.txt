Per preparare le uova al pomodoro, per prima cosa mondate e affettate la cipolla [1]. Scaldate un filo d’olio in una padella antiaderente, aggiungete la cipolla [2] e lasciatela imbiondire per qualche minuto, poi versate la passata di pomodoro. Regolate di sale [3] e di pepe, mescolate e cuocete a fuoco dolce per 15-20 minuti.
Nel frattempo tritate il prezzemolo [4] e tenete da parte. Trascorso il tempo di cottura, rompete il primo uovo in una ciotolina [5] e create un piccolo spazio nel sugo con l’aiuto di un mestolo [6].
Versate l’uovo nel sugo e procedete allo stesso modo con le altre 3 uova [7]. Coprite con un coperchio [8] e cuocete per 5 minuti, giusto il tempo di far rapprendere l’albume. A questo punto togliete la padella dal fuoco e spolverizzate con il prezzemolo fresco, poi servite le uova al pomodoro ben calde [9]!