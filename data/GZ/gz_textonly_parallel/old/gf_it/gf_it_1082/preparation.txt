Per preparare i pancake light cominciate versando in una ciotola l'uovo e lo zucchero [1], date una veloce mescolata con una frusta manuale [2] e poi aggiungete il latte di cocco [3].
A questo punto potete incorporare anche la farina di farro [4], incorporando ancora con la frusta per evitare di formare i grumi [5] e infine la farina 00 [6].
Infine incorporate il lievito per dolci [7] e avrete ottenuto cos√¨ una pastella liscia e omogenea [8]. Scaldate una crepiera antiaderente o un padellino (sempre antiaderente) e versate un paio di mestolate [9]. 
Quando noterete le bolliicine in superficie [10] girate la focaccina e proseguite la cottura [11]. Man mano che saranno pronti i pancake metteteli in un recipiente [12]. In tutto otterrete circa 12-14 pezzi.
Quando avrete finito potrete passare alla guarnizione. Disponete una focaccina sul piatto e guarnite con un po' di yogurt greco [13] ripetete l'operazione e sull'ultimo strato mettete la terza focaccina [14]. Guarnite la superficie con ancora un po' di yogurt greco, mezzo cucchiaino di miele e qualche pezzettino di fico tagliato in quarti. Ecco pronti i vostri pancake light [15].