Dalla cheesecake al rosti di patate ci scrivete sempre che avete voglia di preparare delle sfiziose ricette light. Ecco i pancake light, la nostra alternativa ai classici pancake e ai pancake alla banana. Sì avete letto proprio bene, le morbide frittelle americane rivisitate in modo che siano perfette anche per chi vuole stare più attento, con ad esempio latte di cocco al posto del latte vaccino, senza burro e con meno uova! Se vi state preoccupando che i pancake light siano leggeri ma poveri di gusto...vi state sbagliando! Pensate che noi li abbiamo provati con differenti abbinamenti, per essere sicuri, e ci sono piaciuti sempre sempre. Se siete fan dei fluffly pancake non sentirete la nostalgia della morbida consistenza grazie ai nostri pancake light che sono anche più leggeri. Provate per credere!