Una base croccante sormontata da uno strato cremoso e per finire sfiziosi e colorati ingredienti a completamento del piatto... è così che si compone la tradizionale cheesecake, uno dei dolci anglosassoni più amati che qui vi proponiamo in una delle sue versioni salate più stuzzicanti: cheesecake al tonno. Graziose monoporzioni da proporre come antipasto per le vostre cene estive, un raffinato compromesso per chi ha voglia di preparare una pietanza gustosa e fresca che non richieda cottura.