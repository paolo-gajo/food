Per preparare i burger di cavolo nero come prima cosa tagliate il cavolo nero, ben lavato, a pezzi [1] e trituratelo grossolanamente [2]. Scaldate un filo d'olio in un tegame, unite il cavolo nero [3] 
e cuocetelo, mescolando di tanto in tanto [4] fino a che non risulterà appassito e morbido [5]: ci vorranno circa 10 minuti. Spezzate il pane con le mani e disponetelo in una ciotola [6].
Unite l'acqua [7] e iniziate ad impastare con le mani [8], fino ad ottenere un composto omogeneo [9]. 
Tritate poi il prezzemolo [10] e tenetelo un attimo da parte. Versate in ciotola anche il cavolo nero intiepidito [11] e il Grana Padano DOP [12].
Aggiungete il prezzemolo tritato [13], l'uovo [14], il sale [15] e il pepe. 
Impastate il tutto con le mani [16], fino ad ottenere un composto omogeneo [17]. Prelevate poi circa 130 grammi di impasto [18]
e trasferitelo all'interno di un coppapasta da 8 cm, posto su un vassoio foderato con carta forno [20]. Pressate leggermente con le mani in modo da conferirgli la classica forma da burger [20]. Sfilate delicatamente il coppapasta [21] 
e ripetete questa operazione fino a ricavare 4 burger. Scaldate poco olio in una padella, poi adagiate un quadrato di carta forno [23] e posizionate sopra il burger [24]. 
Cuocete per circa 4 minuti, poi giratelo [25] e proseguite la cottura per altri 4 minuti circa. La carta forno servirà a non far bruciare il burger. Cuocete anche gli altri [26] e servite i vostri burger di cavolo nero ancora caldi [27]!