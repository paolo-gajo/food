Il cavolo nero è un ingrediente invernale molto utilizzato in cucina. Con il suo gusto deciso è perfetto per arricchire tanti piatti: a partire da una semplice pasta, passando dalle zuppe di questa stagione, come la classica ribollita toscana. Oggi lo abbiamo utilizzato per realizzare un burger di cavolo nero, una valida alternativa alla classica versione a base di carne! Questo burger sarà perfetto per i vostri amici vegetariani ma non solo: si rivelerà una buona cenetta per tutta la famiglia! Potrete utilizzarlo per farcire un panino, insieme ad una delle vostre salse preferite, una fettina di pomodoro e un po' di formaggio, ma sarà buonissimo anche da gustare al piatto! 