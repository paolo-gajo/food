Pesche, ananas, banane e chiaramente arancia, tutte tagliate a fettine disposte a raggiera e ricoperte da un goloso caramello: è così che si presentano le nostre torte rovesciate, accomunate dalla tecnica della cottura con la basa caramellata che permette di ottenere un accattivante effetto scenografico, oltre a un gusto irresistibile! Accanto a queste delizie, vi proponiamo oggi un’altra variante appetitosa e dai sapori agrumati: la torta rovesciata al limone. Profumata e morbida, questa torta è perfetta per la merenda ma è anche adatta ad essere servita come dessert a fine pasto, magari accompagnata da un aromatico e fresco liquore al basilico.