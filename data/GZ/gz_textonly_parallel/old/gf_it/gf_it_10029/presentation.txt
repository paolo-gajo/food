Le mele sono protagoniste indiscusse di golosi dessert casalinghi dalla più classica torta di mele ai fragranti biscotti alle mele. Qui vogliamo proporvi un'altra ricetta dai sapori tradizionali: le mele al forno ripiene, un dessert alla frutta che esalta tutta la dolcezza di questi polposi frutti zuccherini. Semplice e rustica poichè si ispira alle casalinghe mele al forno, questa ricetta richiama accostamenti sfiziosi: dalle note agrumate dell’arancia all’inconfondibile aroma dell’amaretto, tutti racchiusi nella mela che diventa così un saporito contenitore. Pronti ad affondare il cucchiaio in queste morbide e golose mele al forno ripiene?