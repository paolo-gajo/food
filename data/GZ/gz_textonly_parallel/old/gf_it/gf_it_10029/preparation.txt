Per realizzare le mele al forno ripiene, lavate le mele e asciugatele, quindi tagliate via la calotta conservando il picciolo [1]. Tente da parte le calotte che serviranno per richiudere le mele dopo la farcitura. Con un coltellino estraete la polpa (2-3)
così da svuotare completamente la parte interna delle mele [4]. Eliminate la parte interessata dal torsolo e riducete a pezzettini la polpa della mele [5]: versatela in una ciotola, aromatizzate con la scorza di arancia grattugiata [6].
Aggiungete anche la granella di nocciola [7], bagnate con il succo dell’arancia che avevate grattugiato [8] e per finire aggiungete anche gli amaretti sbriciolati [9].
Mescolate per insaporire e, una volta pronto il ripieno [10], procedete con la farcitura: riempite le mele svuotate con il ripieno [11] e adagiatele su una leccarda rivestita con carta da forno. Spennellate la base delle mele con il miele [12].
Richiudete le mele con le calotte tenute da parte [13] e spennellate con il miele anche queste [14]. Cuocete le mele in forno statico preriscaldato a 190° per 25 minuti. Una volta cotte sfornate le mele al forno ripiene e lasciatele intiepidire prima di gustarle [15].