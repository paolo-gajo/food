Per preparare le bombette pugliesi iniziate tagliando a fettine sottili il caciocavallo [1], poi prendete le fettine di carne, ricopritele di carta da forno e con l’aiuto di un batticarne battetele per renderle sottili [2]. Salate, pepate le fettine e iniziate a comporre le bombette ponendo su ciascuna fetta di carne una fetta di pancetta, qualche fettina di caciocavallo e poi insaporite con il prezzemolo [3] e l’aglio tritato.
Arrotolate le fettine [4] e fermatele con un stuzzicadente. Oliate una pirofila [5] che possa contenere tutte le bombette [6] e cuocete in forno preriscaldato a 200° per circa 30 minuti, terminate la cottura azionando il grill per qualche minuto e servite le bombette pugliesi ben calde.