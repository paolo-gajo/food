I ravioli ai carciofi al profumo di timo sono un primo piatto raffinato e saporito. Si tratta di una pietanza semplice da realizzare anche in casa che valorizza al meglio i versatili carciofi. Il ripieno è preparato con carciofi che vengono prima insaporiti in padella e poi tritati; a questi si  accompagna il gusto più delicato della ricotta, mentre il tocco in più, per un ripieno dal profumo davvero speciale è l’aggiunta del timo e della maggiorana freschi.Il segreto  per ottenere un ottimo ripieno è  di non tritare eccessivamente i carciofi che serviranno per la farcitura, in modo che il ripieno risulti ancora più corposo.In questa ricetta i ravioli ai carciofi sono conditi con il burro fuso profumato con il timo, ma potrete sbizzarrirvi con ciò che più vi piace, come ad esempio una salsa ai formaggi, oppure perché no con un sugo a base pomodoro.