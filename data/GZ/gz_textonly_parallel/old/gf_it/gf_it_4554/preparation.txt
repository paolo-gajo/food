Per prima cosa preparate la pasta fresca: versate in una ciotola la farina 00 setacciandola (potete rimanere un po' indietro con la dose di farina e aggiungerla successivamente al bisogno) [1], poi unite le uova leggermente sbattute e iniziate a lavorare il tutto con la forchetta [2]; quando le uova si saranno assorbite proseguite a mano e trasferite l'impasto su una spianatoia. Lavoratelo fino a creare un impasto elastico e liscio, che potrete avvolgere in pellicola [3], lasciandolo riposare per circa 30 minuti in luogo fresco. 
Mentre la pasta fresca all'uovo riposa, occupatevi del ripieno partendo con la pulizia dei carciofi, quindi mondateli e tagliateli. [4]. Tritate finemente la cipolla e fatela appassire a fuoco bassissimo per circa 15 minuti insieme ai quattro cucchiai d’olio e allo spicchio d'aglio schiacciato o tritato finemente, quando la cipolla sarà diventata trasparente unite i carciofi [5] e fateli dorare; verso metà cottura aggiungete il vino bianco [6] e salate e pepate. Una volta cotti, trasferite i carciofi nella tazza di un robot da cucina e frullateli grossolanamente (dovranno esserci ancora dei pezzi di carciofi)
Una volta cotti, trasferite i carciofi nella tazza di un robot da cucina [7] e frullateli grossolanamente (dovranno esserci ancora dei pezzi di carciofi). Una volta ottenuta la crema trasferitela in una ciotola e unite la ricotta, le foglie fresche di maggiorana [8] e di timo tritate, e infine il formaggio grattugiato [9]. Amalgamate quindi bene il tutto [9].
Amalgamate quindi bene il tutto [10]. A questo punto potete tirare la pasta fino ad ottenere una sfoglia piuttosto sottile, tagliatela in strisce di 10 cm circa di larghezza, posizionate al centro il ripieno [11], e richiudete le sfoglie su loro stesse [12].
Fate una leggera pressione sulla sfoglia con il dito intorno al ripieno in modo da far uscire l’aria all’interno (13-14). Una volta pronti [15]
con un coppa pasta tagliate i ravioli [16]. Man mano che preparate i ravioli ai carciofi disponeteli su un canovaccio infarinato (17. Una volta che avrete terminato, fateli lessare in abbondante acqua salata [18];
mentre i ravioli cuociono, fate sciogliere il burro in una padella e aggiungete il timo fresco [19]. Quando i ravioli saranno cotti, scolateli e fateli saltare nel burro aromatizzato [20]: fateli insaporire per qualche minuto [21]. Impiattate decorando il piatto con qualche fogliolina di timo, e come tocco finale date una spolverizzata di Grana Padano.