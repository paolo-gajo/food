Per realizzare la torta di ricotta pere e cioccolato, scolate la ricotta qualche ora prima [1]. Lavate e mondate le pere, eliminate il picciolo [2] e la base. Tagliatele a metà senza sbucciarle [3]. 
Estraete il torsolo [4] e tagliatele a fettine sottili [5]. Tenete 2/3 da parte per la decorazione, mentre 1/3 verrà utilizzato per l’impasto. Tritate grossolanamente il cioccolato [6].
In una ciotola capiente versate le uova e lo zucchero [7], montate per 2/3 minuti con le fruste elettriche [8]. Unite il burro fuso [9], tornato a temperatura ambiente, e lavorate ancora per un minuto con le fruste.
Aggiungete la ricotta [10] e lavorate per qualche secondo. Incorporate la farina [11], il lievito e lavorate nuovamente fino a ottenere un impasto liscio. Unite le pere (1/3 restanti) [12], 
il cioccolato tritato [13] e mescolate bene con una spatola [14]. Rivestire uno stampo a cerniera da 22 cm di diametro con carta forno e versate l’impasto ottenuto [15]. 
Livellate la superficie con il dorso di un cucchiaio e decorate con le pere a fette tenute da parte [17]. Posizionate delle fettine vicine, poi cambiando direzione, posizionarne delle altre creando dei ventagli orientati in direzioni differenti. Spolverate le fette di pera con poco zucchero semolato e[18] cuocete in forno statico preriscaldato a 190° per 40 minuti, poi per altri 20 minuti a 180° in modalità ventilata. 
Sfornate [19] e lasciate raffreddare prima di sformare. Decorate con poco zucchero a velo [20]. La torta di ricotta pere e cioccolato è pronta per essere gustata [21].