L’insalata capricciosa è un antipasto simile all’insalata russa, poiché ha una base di maionese che viene mischiata a verdure come le carote e il sedano rapa, tagliate però alla Julien. Le versioni dell’insalata capricciosa sono innumerevoli, con aggiunte di ingredienti di ogni tipo: gamberetti, peperoni, prezzemolo, pollo, capperi, cetriolini sott’aceto…ecc Sostanziosa e molto gustosa, l'insalata capricciosa è abbastanza calorica per la presenza di prosciutto, formaggio e maionese; preparatela quindi con moderazione, magari in occasioni particolari!