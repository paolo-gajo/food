Al solito, d'estate, la parola forno è assolutamente vietata da usare nel parlato tanto quanto nella pratica. E allora cosa si fa? Si ripiega subito sui dolci senza cottura! Staremmo ore a parlare di quanti dolci facili e veloci ci sono da fare tuttavia non possiamo nascondervi il nostro ultimo esperimento che ci ha proprio intrigato. Si tratta della cheesecake cannolo siciliano. Questo dolce, anche molto bello da vedere, potrebbe ricordare vagamente la bellissima cassata. E invece questo fresco dessert ha di base gli elementi classici come biscotti+burro di tutte le cheesecake, la crema di formaggio invece ha dell'ottima ricotta di pecora, la stessa che si usa per i cannoli. Per non farci mancare nulla abbiamo aggiunto quegli ingredienti che ognuno sceglie per guarnire proprio i cannoli: gocce di cioccolato, arancia e ciliegie canditi, mandorle e pistacchi. Una vera prelibatezza! Vediamo insieme come si fa la ricetta della cheesecake cannolo siciliano.