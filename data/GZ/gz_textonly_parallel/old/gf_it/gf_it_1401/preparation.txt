Per preparare la cheesecake cannolo iniziamo dalla base: versate le cialde da cannolo nel mixer e frullatele fino a ottenere delle briciole finissime [1]. Trasferitele in una ciotola e aggiungete il burro fuso [2] e mescolate. Versate il composto in uno stampo a cerniera da 20 cm imburrato e foderato con carta forno [3]. 
Distribuite il mix uniformemente aiutandovi con un cucchiaio [5] quindi riponete in freezer la base. Ora preparate la crema: immergete in acqua fredda la gelatina in fogli [6].
Intanto setacciate lo zucchero a velo in una ciotola capiente [7], poi setacciate anche la ricotta di pecora [8], aggiungete le gocce di cioccolato [9]
e mescolate il tutto con una marisa [10]. Prelevate una piccola porzione di panna dalla quantità e tenetela da parte, la quantità che avanza invece semi montatela con le fruste elettriche [11] e incorporatela delicatamente alla crema [12].
A questo punto scaldate la panna nel pentolino, spegnete e incorporate la gelatina mescolando bene finché non si sarà completamente sciolta [13]; lasciate intiepidire qualche minuto prima di versare nella ciotola [14]. Incorporate ancora delicatamente cercando di non smontare il composto [15].
A questo punto recuperate lo stampo con la base di cialda e distribuite all'interno la crema [16], livellate accuratamente e poi riponete in frigorifero a rassodare per almeno 3-4 ore [17]. Quando il dolce è ben rassodato toglietelo dallo stampo e staccate la carta forno, trasferitelo sul piatto da portata e iniziate a sbriciolare delle cialde di cannolo [18].
Quindi aggiungetele in superificie [19] insieme ai pistacchi [20] e alle mandorle sminuzzati grossolanamente al coltello [21].
Unite poi qualche ciliegia e la scorza di arancia candite [22], un po' di scagliette di cioccolato [23] ed ecco pronta la vostra gustosa cheesecake cannolo siciliano, bella vero [24]?