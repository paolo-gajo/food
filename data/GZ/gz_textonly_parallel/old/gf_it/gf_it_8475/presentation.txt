I fagottini di porri, salmone e robiola sono un primo piatto formato da crespelle farcite con cuore morbido a base di pesce fresco e formaggio cremoso. La graziosa presentazione fa di questo primo piatto una pietanza da proporre in occasioni speciali per appagare, oltre al palato, anche la vista. I fagottini di porri, salmone e robiola sono quindi ideali per stupire i vostri ospiti con un tocco di fantasia ed eleganza... provateli anche nella variante con burrata, carciofi e sugo di pomodoro!