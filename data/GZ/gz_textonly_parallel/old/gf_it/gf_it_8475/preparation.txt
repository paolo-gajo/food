Per preparare i fagottini di porri salmone e robiola, cominciate con la preparazione delle crepes. Prendete la farina e setacciatela in una ciotola. Alla farina setacciata unite il latte a temperatura ambiente [1] e mescolate con una frusta fino ad ottenere un impasto liscio e senza grumi. Ora prendete una ciotolina a parte e sbattete le uova con una forchetta. Una volta sbattute le uova unitele al resto degli ingredienti nella ciotola [2], mescolando accuratamente con la frusta per ottenere un composto omogeneo e cremoso [3]. 
Quindi, prendete 40 g di burro fuso e, dopo averlo fatto intiepidire, unitelo al composto [4], mescolando il tutto con una frusta per amalgamare bene tutti gli ingredienti. Ponete quindi il composto in frigorifero a riposare per almeno 30 minuti, coperto con pellicola trasparente [5]. Mentre l’impasto per la crepes riposa in frigorifero, procedete con la preparazione del ripieno degli involtini. Prendete i porri e mondateli aiutandovi con un coltello [6]. 
Prendete ora le foglie più verde intenso dei porri, scottatele in acqua bollente per 2 minuti [7] e poi scolatele [8]. Ponete le foglie dei porri così scottate e adagiatele su un tagliere; poi ricavate 6 striscioline dalle foglie dei porri tagliando accuratamente le foglie stesse seguendo il senso orizzontale della foglia [9].
Le foglie vi serviranno per formare dei nastri con i quali chiudere i vostri fagottini. Affettate ora a rondelle finissime la parte bianca del porro [10]. Quindi, in una padella riscaldata con 20 g di olio, aggiungetevi la parte bianca dei porri finemente tagliati [11] e fateli appassire a fuoco dolce. Aggiungete quindi il latte [12]. 
Mentre la parte bianca dei porri appassisce, lavate le fogliettine di timo e, una volta dal gambo, tagliatele finemente. Aggiungete quindi le foglie di timo finemente tagliate ai porri che stanno cuocendo ed aggiustate quindi di sale e pepe. Fate cuocere i porri per circa 15-20 minuti a pentola coperta, mescolando di tanto in tanto per garantire una cottura omogenea [13]. A questo punto prendete il salmone facendo attenzione ad eliminare tutte le lische [14], eventualmente aiutatevi con le pinze. Togliete la pelle del vostro trancio di salmone [15].
Tagliate il salmone prima in strisce orizzontali e successivamente a piccoli dadini [16]. In una padella riscaldata aggiungete un filo d'olio e quindi fate rosolare uno spicchio di aglio, poi ponete a cuocere i dadini di salmone precedentemente tagliati e cuocete per 2-3 minuti [17]. Aggiustate a questo punto di sale e pepe ed un pizzico di timo. Togliete quindi l’aglio e tenetelo da parte [18].
Passato il tempo necessario di almeno 30 minuti di raffreddamento per l’impasto per le crepes, scaldate una padella per crepes o, se non l’avete, una padella ampia antiaderente e ungetela con poco burro; versate al centro della padella un mestolo di impasto per crepes [19] e spargetelo su tutta la superficie della padella aiutandovi con l'apposito attrezzo oppure con il dorso dello stesso mestolo [20]. Cuocete le crepes per un minuto muovendo la padella di tanto in tanto o aiutandovi con una spatola per staccarle dal fondo, quindi giratele per cuocerle anche sull’altro lato [21]; 
a mano a mano che realizzate le crepes, ponetele una sull'altra su un piatto da portata [22]. Ora prendete il composto di porro ormai tiepido e versate la robiola [23] ed il Grana Padana [24].
Aggiungete quindi la noce moscata grattugiata [25], qualche foglia di timo [26] e mescolate bene il tutto. Ora che tutti gli impasti ed i preparati sono pronti, procedete con la preparazione degli involtini. Prendete una crepes e, dopo averla stesa sul vostro piano di cucina, aggiungetevi al centro 2 cucchiai di composto di porri [27]. 
Successivamente ponetevi sopra anche 5-6 cubetti di salmone [28]. Unite quindi i bordi della crepes in modo da ottenere la tipica forma a fagottino [29], lasciando il ripieno chiuso al centro [30]. 
Chiudete il fagottino con le striscioline di porro che avevate precedentemente tagliato [31], usandolo come fosse uno spago ed annodate la foglia di porro. Ripetete l’operazione di riempimento della crepes ed annodamento per ottenere i 6 fagottini. Prendete ora una pirofila ed oliatela [32]. Riponete i fagottini sulla pirofila, mettetela in forno statico pre riscaldato e lasciate cuocere a 200 C° in modalità statica per 10 minuti o ventilato a 175°C per 5 minuti [33]. I vostri fagottini di porri, salmone e robiola sono così pronti da servire e gustare!