Per preparare il falsomagro iniziate ponendo a rassodare le uova in un pentolino pieno d’acqua [1], quindi prendete la fetta di manzo e battetela bene con un batticarne, per far sì che lo spessore si uniformi [2]. Tagliate la mortadella [3],
il lardo [4] e il caciocavallo [5] a striscioline di circa mezzo cm, quindi mettete il tutto da parte. In una ciotola capiente unite la carne trita, il formaggio grattugiato[6]
e il pangrattato [7], quindi impastate bene con le mani [8]. Aggiustate di sale e pepe, poi adagiate il composto sulla fetta di manzo [9], avendo cura di stenderlo bene e di lasciare circa 2 cm di bordo da ogni lato, per impedire che il ripieno fuoriesca quando si andrà ad arrotolare la carne.
Posizionate ora, alternandoli tra loro, il lardo, la mortadella ed il caciocavallo [19], quindi adagiate al centro le uova sode [11], precedentemente fatte raffreddare e sgusciate.
Chiudete il falsomagro arrotolando la carne su se stessa; per sigillarla utilizzate uno spago da cucina, come mostrano le figure (13-14-15) (per un approfondimento su come legare l'arrosto clicca qui).
Fate rosolare la carne in un tegame con poco olio [16], avendo cura di scottarla bene su tutti i lati. Nel frattempo preparate un trito di sedano, cipolla e carota, e fatelo soffriggere in una padella antiaderente con due cucchiai di olio extravergine di oliva, per qualche minuto a fuoco basso [17]. Un volta rosolato il falsomagro, aggiungetelo al soffritto [18], continuando la cottura a fuoco medio;
dopo un paio di minuti sfumate con il vino rosso [19]. Aggiungete quindi la passata di pomodoro [20], un cucchiaio di triplo concentrato di pomodoro, il sale ed il pepe. Coprite con un coperchio [21] e lasciate cuocere il falsomagro, a fuoco basso, per 60 minuti, girandolo ogni tanto per cuocerlo uniformemente. Trascorso questo tempo verificate che il falsomagro sia pronto infilzandolo con un forchettone: la carne dovrà essere tenera.
Spegnete il fuoco, estraete la carne e adagiatala su un tagliere per togliere lo spago [23] e tagliarla a fette [24]. Servite il falsomagro su un piatto da portata, accompagnandolo con il suo sughetto.