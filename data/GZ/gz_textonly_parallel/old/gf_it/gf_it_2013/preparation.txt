Per preparare le crespelle gorgonzola e radicchio iniziate con la preparazione delle crespelle setacciando la farina in una ciotola e aggiungendo un pizzico di sale, il latte [1], e il burro fuso mescolando energicamente con una frusta per evitare la formazione di grumi. Unite le due uova [2] precedentemente sbattute sempre mescolando e lasciate la pastella così ottenuta a riposo per un’ora in frigo. Trascorso il tempo di riposo iniziate a cuocere in una padellina antiaderente per crepes le crespelle [3] (per conoscere il procedimento nel dettaglio clicca qui).
Procedete poi con la preparazione del ripieno tagliando il radicchio trevigiano a listarelle [4] dopo averlo accuratamente lavato. Sciogliete 40 gr di burro in un tegame, aggiungete il radicchio [5], salate e pepate e lasciatelo cuocere per una decina di minuti con un coperchio. Nel frattempo in un pentolino aggiungete il gorgonzola e il latte [6], mescolando a fuoco dolce fino ad ottenere una crema.
Amalgamate il radicchio con la crema di gorgonzola [7] e aggiungete 30 g di Grana Padano grattugiato [8] continuando a mescolare. Spalmate sulle crespelle il ripieno di gorgonzola e radicchio [9].
Piegate le crespelle a metà [10] e poi in quattro [11] disponetele in una pirofila da forno [12]. Corspargetele con il restante Grana Padano e con 40 gr di burro fuso, prima di infornarle per 10 minuti a 180° con modalità grill. Servite le crespelle gorgonzola e radicchio ben calde.