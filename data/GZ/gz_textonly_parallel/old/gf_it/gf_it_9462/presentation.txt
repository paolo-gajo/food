I tortiglioni pasticciati sono un primo piatto molto ricco e nutriente con un condimento a base di guanciale, radicchio e funghi champignon. In questa ricetta il consolidato binomio radicchio e toma si arricchisce ulteriormente aggiungendo una marcia in più di sapore: la paricolarità dei nostri tortiglioni è data infatti da una cremosa besciamella preparata con un mix di formaggi dal gusto intenso come l'Asiago, la toma Piemontese e la Fontina, che conferiscono una nota rustica e decisa in un piacevole crescendo di sapori. Una volta pronti, passate i tortiglioni in forno per renderli più croccanti e poi serviteli ben caldi: sarà il tocco perfetto per completare al meglio questo piatto!