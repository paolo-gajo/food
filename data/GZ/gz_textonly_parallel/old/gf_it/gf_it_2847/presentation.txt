I nugget di pollo regnano indiscussi nei fast food di tutto il mondo insieme all’intramontabile coppia cheeseburger e patatine fritte! Questi dorati bocconcini di carne, morbidi dentro e con una croccante panatura esterna, sono da sempre la gioia di grandi e piccini, piccoli sfizi da concedersi ogni tanto! Ma avete mai provato a realizzarli a casa con le vostre mani? Non dovrete fare altro che scegliere ingredienti di qualità da frullare nel mixer, formare dei bocconcini grossolani e poi tuffarli prima in una vellutata pastella e per finire nel pangrattato. Dopo una rapida frittura i vostri nugget saranno pronti per essere gustati e serviti con le vostre salse preferite… a proposito, voi siete più da ketchup o da maionese?Scoprite anche il nostro hamburger di pollo!