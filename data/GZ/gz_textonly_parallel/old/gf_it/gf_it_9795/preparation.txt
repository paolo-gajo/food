Per la preparazione delle barchette incominciate svuotando il pane con l’ausilio di un coltello [1], avendo cura di lasciare un fondo ben compatto perché il pane tenderà ad appesantirsi con l’aggiunta del ripieno (2-3).
Prendete una padella antiaderente, riscaldate 2/3 cucchiai di olio [4] e saltate le zucchine e la melanzana tagliate a cubetti per circa 10 minuti [5]. Una volta cotte lasciatele raffreddare. In una ciotola mettete le uova sbattute e unite la ricotta [6].
Successivamente aggiungete le verdure raffreddate [7], l’erba cipollina tritata [8] e il parmigiano [9].
Infine incorporate il prosciutto cotto [10] e la pancetta tagliata a dadini, aggiungendo poi un pizzico di sale e di pepe (11-12).
Con l’aiuto di un mestolo riempite i panini fino all’orlo (abbiate cura di prendere un mestolo di ripieno ben equilibrato di verdure e liquido: non prendete troppo liquido altrimenti il panino si bagnerà troppo) (13- 14). In una ciotola sbattete l'uovo e con l’aiuto di un pennello, spennellate i panini con questo composto [15]. Riponete ora le barchette di pane ripiene in forno ventilato preriscaldato a 180° e cuocete per 25 minuti, in modo che il ripieno del panino risulti compatto e ben dorato sulla superficie.Sfornate e servite le vostre barchette di pane ripiene tiepide o fredde, intere o tagliate a fette.