Per preparare il baccalà arracanato, mettete in ammollo l'uvetta in acqua fredda dopo averla sciacquata [1]. Poi prendete il baccalà già dissalato, sciacquate anch'esso con cura sotto acqua corrente, tamponate con carta da cucina quindi dividetelo in tranci [2] e passate al condimento: Sminuzzate la mollica di pane raffermo in piccoli pezzi, raccoglietela in una ciotola con i pinoli [3]
l’uvetta precedentemente ammollata e poi strizzata [4], l'origano [5] l’aglio grattugiato [6],
un bel giro d’olio [7] e un po' di sale a piacere [8]. Mescolate per bene con il cucchiaio per far amalgamare i sapori. Sul fondo della pirofila spremete il succo di un limone [9]
e aggiungete anche circa due cucchiai d’acqua [10]. Adagiate i tranci di baccalà [11] e conditeli con la panure realizzata precedentemente [12],
cospargete con un di pangrattato [13] e un giro d’olio [14]. Infornate e cuocete in forno statico a 180° gradi per circa 35 minuti. Una volta pronto, sfornate il vostro baccalà arracanato [15] e gustatelo ancora caldo!