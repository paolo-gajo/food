I sapori di un tempo, tramandati con amore dai nonni a cui bastava un'occhiata per sapere se era necessario aggiungere ancora un pizzico di quello o una spolverata di quell'altro... sono i sapori che caratterizzano anche il baccalà arracanato, ovvero gratinato. Un secondo piatto di pesce semplice, della tradizione molisana. Una ricetta piena di gusto, di quelle che fanno commuovere al primo assaggio, per la delicatezza della preparazione, per l'abbinamento sapiente di ingredienti comuni che insieme restituiscono un gusto incredibile: la panatura è ottenuta con pane ammollicato, origano, pinoli e uvetta. Un mix irresistibile che renderà il filetto di baccalà davvero saporito e invitante. Siamo curiosi di sapere come realizzate il baccalà arracanato nella vosta famiglia, se ad esempio si cuoce ancora al camino con la speciale pentola.