Per preparare i cupcake mostruosi di Halloween, per prima cosa cominciate dalla realizzazione dei cupcake al cioccolato. Prima di tutto preparate la glassa al cacao setacciando in una ciotola il cacao e lo zucchero a velo [1]. Riscaldate l'acqua e aggiungetela poco alla volta alle polveri [2] mescolando con una spatola fino a che non avrà raggiunto una cosistenza liscia e omogenea [3]. Srotolate una rotellina di liquirizia, tagliate 4 strisce della lunghezza di 3-4 cm e apritele in due, ottenendone 8.
A questo punto prendete un cupcake e praticate con uno stuzzicadente 4 fori su di un lato e altri 4 sull'altro lato: infilateci dentro le striscette di liquirizia e ricoprite la superficie del cupcake con un cucchiaio di glassa al cacao [4]. Distribuite sopra un cucchiaio di codette di cioccolato [5] e infine decorate con due caramelle di liquirizia ripiene, disposte vicine a mo' di occhi [6] il vostro cupcake mostruoso a forma di ragno!
Prendete un cupcake al cioccolato e ricoprite la superficie con la glassa al cacao. Preparate la ghiaccia reale seguendo le indicazioni che trovate qui e trasferitela in una sac-à-poche. Tagliate dei rettangolini di liquirizia, spuntate gli angoli di un lato [1] e infilateli nella parte laterale del cupcake, come se fossero due orecchie. Poi modellate due caramelline di liquirizia ripiene, schiacciandole ai lati [2] e disponetele appena sotto le orecchie di liquirizia. Operate con la glassa al cacalo una striscia al centro per le pupille. Infine con la ghiaccia reale formate il naso e i baffi del gatto [3]: ecco pronto il cupcake mostruoso a forma di gatto!
Prendete un cupcake e ricoprite la superficie con la glassa al cacao. Con la ghiaccia reale formate una spirale partendo dal centro fino all'esterno (1-2). Ora con uno stuzzzicadente o spiedino di legno tirate dall'interno verso l'esterno delle righe e quidistanti che serviranno per creare l'effetto ragnatela [3].
Prendete un cupcake al cioccolato e ricoprite la superficie con la glassa al caacao. Disponete due caramelline tonde e rosse nella prima metà del cupcake, al centro [1]. Inserite un becuccio a striscia alla fine della sac-à-poche e con la ghiaccia reale create delle strisce che andranno a ricoprire l'intero cupcake, come se fossero delle bende, lasciando scoperti solo gli occhi (2-3). Ecco il vostro cupcake mostruoso a forma di mummia!
Colorate la pasta di zucchero con un colorante rosa/rosso in polvere (attenzione:usate sempre dei guanti usa e getta) [1], lavorandolo con le mani. Ricavate dei bastoncini di pasta [2] e con un coltello paticate dei segnetti sulla superficie [3]. Infine divideteli ad una lunghezza di 5-6 cm: ecco i vostri vermetti.
Ora prendete ora un cupcake e ricoprite la superficie con un cucchiaio di glassa al cacao e con una spolverata di codette al cioccolato [4]. Con uno spiedino di legno praticate due fori al centro del cupcake [5] e inseritevi dentro due vermetti, attorcigliandoli su sè stessi come se si stessero muovendo [6]: ecco pronto in vostro cupcake mostruoso con i vermetti!
Modellate un pezzo di pasta di zucchero rimasta ottenedo un ovale piatto, poi schiacciatelo al centro [1] e allungatelo sui lati [1], come se fosse una bocca [1]. Dividetela a metà [2] e tenetela da parte. Prendete un altro pezzo di pasta, scuritelo con dell'altro colorante e modellatelo come se fosse una lingua: per renderla più realistica segnatela al centro con un coltellino e passatela su una grattuggia, per ricreare la superficie porosa di una lingua vera [3].
Prendete un cupcake e ricopritelo di glassa al cacao; disponetevi sopra la bocca [4], scavate con un coltello il centro della bocca [5] e infilate la lingua in questo foro [6]. Il vostro cupcake mostruoso rock è pronto!!