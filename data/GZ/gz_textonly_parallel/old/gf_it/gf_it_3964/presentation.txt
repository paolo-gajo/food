Pasta fresca che bontà! Le sfoglie di pasta fresca all’uovo tirate dalle sapienti mani di nonne e zie sono una vera prelibatezza. Ma oramai tutti ci cimentiamo mettendo le mani in pasta perchè, ammettiamolo, è un passatempo delizioso.. soprattutto  con l’aiuto di “nonna papera”, la macchina per tirare la sfoglia! E pure se siete tra i puristi del mattarello, siamo certi che dopo aver provato i nostri tortellini, apprezzerete anche i ravioli ricotta e spinaci. Una tra le preparazioni più classiche della pasta ripiena, con un ripieno che sprigiona un sapore fresco e delicato. Pura poesia per il palato, l’incontro d’amore di questi due ingredienti è un idillio che dura da anni, forse uno dei matrimonio più riusciti nella storia decennale della cucina. E voi? Se vi state domandando come deliziare i vostri ospiti questa domenica siete proprio capitati nel posto giusto! Preparate insieme a noi questi favolosi ravioli di ricotta e spinaci!Amanti di questo abbinamento? Provate anche le nostre polpette con spinaci e ricotta!