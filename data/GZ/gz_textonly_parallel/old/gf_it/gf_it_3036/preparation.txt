Per preparare la frittata primavera incominciate a lavare tutte le verdure sotto abbondante acqua fresca corrente. Raschiate i gambi degli asparagi con un pelaverdure per eliminare le parti esterne più dure [1], poi tagliate il gambo a cubetti di 4-5 mm [2] e le punte a metà [3].
Tagliate finemente il porro [4], poi pelate le carote e riducetele anch’esse a cubetti di 4-5 mm [5]. Proseguite con la pulizia dei peperoni: eliminate la parte superiore [6],
dopodiché con un coltello togliete i filamenti bianchi e i semi che si trovano all’interno [7]; poi tagliateli a cubetti sempre di 4-5 mm [8]. Ponete sul fuoco una pentola antiaderente con l’olio e lo spicchio d’aglio [9].
Quando l’aglio sarà ben dorato, toglietelo da fuoco e versate le carote e il porro [10], facendo cuocere per 2 minuti e regolando di sale e di pepe. Aggiungete i peperoni gialli [11] e rossi, gli asparagi [12]
e fate cuocere per altri 10-12 minuti versando un mestolo di acqua [13] e mescolando con una spatola [14]. In una ciotola a parte sbattete le uova e aggiungete il sale [15] e il pepe.
Unite anche le erbe aromatiche: il timo, la maggiorana [16] e il finocchietto [17]. Mescolate con le fruste in modo da mescolare tutti gli ingredienti [18].
Una volta che le verdure saranno pronte [19], spegnete e aggiungetele all’uovo sbattuto [20], mischiando bene con un cucchiaino [21].
Versate il tutto in una padella antiaderente del diametro di 28 cm [22] e cuocete coprendo con un coperchio [23] per 6-7 minuti a fuoco moderato [24]. Con l’aiuto del coperchio rovesciate la frittata per farla cuocere anche dall’altro lato per circa 3 minuti [25]. Una volta pronta [26], spegnete e servite la vostra frittata primavera [27].
Versate il tutto in una padella antiaderente del diametro di (?) [22] e cuocete coprendo con un coperchio [23] per 6-7 minuti a fuoco moderato [24]. Con l’aiuto del coperchio rovesciate la frittata per farla cuocere anche dall’altro lato per circa 3 minuti [25]. Una volta pronta [26], spegnete e servite la vostra frittata primavera [27].