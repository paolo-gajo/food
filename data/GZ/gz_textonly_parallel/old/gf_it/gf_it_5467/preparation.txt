Per preparare le schiacciate con crema di mortadella e pistacchi iniziate dalla mousse: nella tazza di un mixer frullate la mortadella [1], aggiungete la panna e il formaggio spalmabile (2-3),
quindi frullate il tutto fino ad ottenere un composto cremoso ed omogeneo [4]. Trasferite ora la mousse in una sac-à-poche munita di bocchetta stellata: siete pronti per comporre i vostri finger food. Su ogni schiacchiata ponete un ciuffetto di crema [5], quindi guarnite con una spolverata di pistacchi tritati e del pepe nero macinato [6]. Voilà: le schiacciate con crema di mortadella e pistacchi sono pronte, semplicissime da realizzare e di grande effetto!