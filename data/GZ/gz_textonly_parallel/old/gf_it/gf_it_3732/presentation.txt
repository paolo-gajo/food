La passione per la Nazionale mette tutti d'accordo e in occasione dei mondiali cosa c'è di più bello del tifo insieme agli amici? Per accoglierli preparate bandiere, vuvuzelas, bevande e degli spuntini sfiziosi a tema, come la torta pallone salata! Con questa ricetta stupirete i vostri ospiti con un effetto scenografico davvero orginale: un pan brioche a forma sferica racchiude un ripieno di crema al formaggio condita con basilico e prosciutto crudo. Scoprite cosa abbiamo utilizzato per decorare la torta pallone salata con il classico motivo ad esagoni e realizzate questo favoloso antipasto per rendere il momento della partita più gustoso!