Friabili o morbidi, voi come preferite i biscotti? Noi amiamo tutte le ricette di biscotti: dai quelli al burro alla versione al caffè, non ci stanchiamo mai di sperimentare. I biscotti al pistacchio sono l'ultima tentazione! Un modo squisito di utilizzare questo prezioso ingrediente in cucina. Dopo la cheesecake e i cantucci, è arrivato il turno di questi biscottini con frolla al pistacchio, che ricordano un po' gli amaretti. Una spolverata di zucchero a velo, un pistacchio intero a decorazione et voilà, in pochi minuti saranno pronti e bellissimi! Non vi resta che scegliere il tè o la tisana per accompagnare questi dolci bocconcini!