La crostata al farro e ciliegie è una torta molto ricca e profumata, che all'interno di un guscio di friabile pasta frolla al limone accoglie una deliziosa farcitura di composta di ciliegie, mandorle e farina di farro. Il tocco rustico del farro regala a questa dolce preparazione un gusto molto particolare, che la rende ideale per la colazione o la merenda, ma anche il perfetto accompagnamento per una pallina di gelato alla vaniglia al momento del dessert. Il cuore suadente di composta alle ciliegie vi conquisterà, e non saprete resistere a una seconda fetta!