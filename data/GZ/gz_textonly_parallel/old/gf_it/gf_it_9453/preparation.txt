Per preparare la crostata al farro e ciliegie, cominciate preparando la composta di ciliegie. In una casseruola dal fondo spesso inserite le ciliegie, lavate e denocciolate, insieme con lo zucchero [1] la polpa della vaniglia [2] e la bacca svuotata, che rimuoverete a fine cottura [3].
Grattugiatevi la scorza del limone [4] e unite anche il succo filtrato [5], quindi date una bella mescolata [6] e accendete il fuoco: mantenete la fiamma media fino al bollore, poi abbassate e proseguite dolcemente la cottura.
Dopo circa 40 minuti, quando la composta raggiunge i 108° [7] è pronta per essere tolta dal fuoco. Tenetela da parte e passate alla preparazione della frolla. In un mixer in un mixer ponete la farina setacciata, un pizzico di sale ed il burro appena tolto dal frigo tagliato grossolanamente [8]. Frullate il tutto fino ad ottenere un composto sabbioso [9].
Versate la sabbiatura ottenuta su un piano di lavoro (oppure in una ciotola) e aggiungete lo zucchero a velo setacciato; create la forma a fontana e al centro versate la scorza di limone grattugiata [10] e i tuorli [11] Amalgamate il tutto prima con la forchetta, poi quando le uova avranno assorbito la farina potete proseguire a mano. Impastate giusto il tempo di compattare l'impasto [12] perché la frolla non si scaldi troppo con il calore delle mani e rimanga friabile.
Formate un panetto e appiattitelo prima di avvolgerlo nella pellicola [13]; riponetelo in frigorifero per farlo rassodare almeno 30 minuti. Passate quindi al ripieno al farro. Mettete nel mixer la farina di mandorle, le mandorle non pelate e la farina di farro [14] e unite anche metà dello zucchero [15].
Azionate fino ad ottenere una polvere molto fine [16]. Trasferitela nella planetaria e unite il burro morbido a tocchetti [17] e azionate le fruste. Separate quindi gli albumi dai tuorli [18]
E unite questi ultimi nella planetaria, continuando a sbattere [19]. Tenete il composto da parte. A parte, montate gli albumi con il rimanente zucchero, aggiungendolo in due o tre riprese [20], finché non risulterà una neve ben ferma [21].
In una ciotola unite a questo punto il composto di farro e mandorle agli albumi montati [22], amalgamandoli tra loro delicatamente con movimenti della spatola dal basso verso l’alto [23]. Riprendete la pasta frolla e stendetela in una sfoglia di 1,5 cm circa [24].
Con l’aiuto di un mattarello, srotolate la sfoglia di pasta frolla all’interno di una tortiera di 24 cm di diametro [25] imburrata e infarinata. Fate aderire la pasta allo stampo e con un coltellino tagliate via dai bordi la pasta in eccesso [26], tenendola da parte per le decorazioni. Versate all’interno della tortiera così foderata la composta di ciliegie [27]
E distribuitela sul fondo in maniera uniforme. Versate ora sopra la base di ciliegie il composto di mandorle e farro [28] e livellate bene con una spatola [29]. Dalla pasta frolla avanzata e stesa ricavate delle striscioline [30].
Stendetele sulla superficie della torta, incrociandole per formare il classico decoro di losanghe [31]. La torta è pronta per essere infornata [32]. Cuocetela in forno statico preriscaldato a 180° per 40 minuti, controllandola a fine cottura [33].