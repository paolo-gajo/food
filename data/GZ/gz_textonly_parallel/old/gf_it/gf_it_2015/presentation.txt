La crostata salata alla ricotta e fiori di zucca è un piatto decisamente invitante che porta in tavola il gusto unico dei fiori di zucca e la cremosità della ricotta in un involucro croccante di pasta brisèe. Vi sembra una preparazione elaborata e lunga? Non fatevi ingannare dall’aspetto elegante e raffinato, per portare in tavola questa deliziosa crostata è sufficiente realizzare una pasta brisèe tradizionale e farcirla con un succulento ripieno di ricotta, zucchine e una manciata di alici che danno il giusto tocco di sapidità per equilibrare la dolcezza degli altri ingredienti. Per terminare la preparazione si aggiunge qualche fiore di zucca che oltre a guarnire la crostata conferisce anche il suo caratteristico sapore delicato. Servite la crostata salata alla ricotta e fiori di zucca come secondo piatto oppure come antipasto magari tagliandola a cubetti e offrendola come finger food.