Per realizzare le costolette alla valdostana assottigliate le fettine di vitello con il batticarne, per non sfibrare la carne ponete le fettina tra due fogli di carta da forno. A questo punto affettate la Fontina [1] e tagliate le fette di prosciutto, non devono essere più grandi della fettina di vitello. Su quattro delle fettine adagiate la Fontina tagliata sottile [2] e il prosciutto cotto [3],
richiudete la farcitura con un’altra fetta di vitello [4]. Otterrete così 4 costolette, preparata la panatura: sbattete le uova in una ciotola [5] e in un’altra ponete il pangrattato. Passate le cotolette prima nell’uovo [6]e poi nel pangrattato,
facendolo aderire bene su tutta la superficie [7] ponete le costolette impanate su un piatto [8] e tenete da parte. Intanto in una padella scaldate il burro [9],
deve leggermente soffriggere, a questo punto adagiate le costolette [10], un paio alla volta, cuocetele da entrambi i lati [11] fino a dorarle poi scolatele e ponetele su un vassoio ricoperto con carta assorbente per asciugare l’olio in eccesso [12].
Se preferite la cottura in forno invece rivestite una teglia con carta da forno, versate un filo di olio di oliva[13] e adagiate le costolette farcite [14], cuocete in forno statico preriscaldato a 180° per 30 minuti (o in forno ventilato a 160° per 20 minuti) passate poi altri 5 minuti al grill per dorarle [15]. Le vostre costolette alla valdostana sono pronte per essere gustate bene calde.