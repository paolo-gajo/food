Con la pasta choux si possono creare le ricette più varie, sia dolci che salate, che vanno dai golosi profiteroles ai raffinati bignè con Parmigiano e lime per esempio! Questa volta abbiamo realizzato un’idea tanto semplice quanto saporita da proporre ai vostri amici per un aperitivo: i bignè rustici con pancetta e noci. Questi sfiziosi bocconcini sono un’originale alternativa ai classici rustici di pasta sfoglia e possono essere arricchiti con i vostri ingredienti preferiti. Assaggiate la versione con pancetta e noci e fateci sapere quali altre varianti avete creato!