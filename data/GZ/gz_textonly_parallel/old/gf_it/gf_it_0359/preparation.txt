Per preparare i tortini alla carota tipo “camille”, iniziate lavando bene le carote e sbucciandole [1], poi tritatele finemente in un mixer [2]. In un’ampia ciotola montate le uova con lo zucchero [3].
Quando il composto sarà chiaro e spumoso, aggiungete le carote tritate[4]. Setacciate e mescolate insieme la farina, la farina di mandorle, la fecola di patate , il lievito [5] e incorporatele al composto di uova e zucchero. Infine aggiungete la scorza di un’arancia e i semi di una bacca di vaniglia [6].
Unite quindi al composto l’olio di semi [7], mescolando bene; l’impasto dovrà risultare molto morbido [8]. Foderate 12 stampi da muffin (diametro di circa 6/7 cm) con dei pirottini di carta (oppure imburrateli e infarinateli) e versate in ogni stampino il composto di carote [9] ottenuto lasciando circa un centimetro dall’alto. Infornate i tortini in forno statico preriscaldato a 180°C per circa 20/25 minuti, fino a quando inserendo uno stecchetto al centro di uno dei tortini ed estraendolo, questi non risulterà asciutto. Raffreddate le camille, estraetele dagli stampi e servitele eventualmente cosparse di zucchero a velo.