Preparare il sushi in casa da oggi sarà molto semplice. Grazie a Say Fukayama scoprirete come preparare gli hosomaki a casa a partire da come realizzare il riso per sushi!L'hosomaki è un sushi arrotolato, caratterizzato dalla presenza dell'alga all'esterna e di un solo ingrediente contenuto all'interno del riso. Questa volta vedremo insieme come preparare gli hosomaki al salmone, ma dopo aver acquisito la giusta tecnica potrete sbizzarrirvi e arricchirli con altri ingredienti. Potrete utilizzare il tonno oppure, per una versione vegetariana, avocado o cetriolo. E se amate la cultura giapponese potrete provare una versione davvero particolare: occasionalmente al posto dell'alga nori gli hosomaki possono essere avvolti da una sottile frittata, della carta di soia o riso e foglia di shiso. Preparate il riso per sushi in abbondanza e dopo aver realizzato gli hosomaki, sbizzarritevi provando anche nigiri, temaki e uramaki! Vi avanza del riso per sushi, allora realizzate le golose polpette di riso ripiene tipiche giapponesi: onigiri!