Due strati di carne tenera, una farcia filante e un involucro fragrante che racchiude tutto: impossibile confondere il cordon bleu! Amato senza riserve da grandi e piccini per il suo ripieno saporito al doppio gusto e la sua croccantezza irresistibile, questo secondo piatto appetitoso dalle misteriose origini si è diffuso in tutto il mondo ed è stato adottato anche dalla nostra cucina. Questa ghiottoneria ci ha ispirato nella realizzazione di altre ricette simili come il cordon bleu di polenta e il cordon bleu di melanzane, due stuzzicanti preparazioni che fanno onore alla tradizione culinaria del Nord quanto a quella del Sud. Difficile scegliere e in fondo perché farlo? Provate tutte le nostre varianti del cordon bleu e poi decidete qual è la vostra preferita!