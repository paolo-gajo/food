Per realizzare il cordon bleu, dividete a metà il petto di pollo intero [1] e tagliate via le parti grasse. Prendete una metà del petto di pollo e incidetela di lato, cercando di formare una tasca [2] e di lasciare uniti tre dei 4 lati; se non ci riuscite lasciate unito almeno il lato più lungo. Prendete una fetta di prosciutto, adagiate sopra un pezzetto di groviera [3]
e arrotolate il prosciutto cotto così da avvolgere il formaggio [4], farcite la tasca con il ripieno [5] e richiudete la carne su se stessa. Procedete nello stesso modo anche per l'altra fetta di pollo. Preparate quindi due ciotole contenenti il pan grattato e le uova sbattute con il sale. Passate i 2 cordon bleu nell’uovo da entrambi i lati [6], assicurandovi che le fette di pollo vengano ricoperte totalmente dall'uovo;
successivamente passatele nel pangrattato [7], facendo aderire bene e in maniera omogenea su tutta la superficie [8]. Durante la panatura, dovrete tenere i lembi della carne ben chiusi in modo che si sigillino perfettamente così che durante la frittura non fuoriesca nulla; se volete potete aiutarvi sigillando la carne con degli stuzzicadenti. I cordon bleu sono pronti per la frittura: ponete a scaldate in un tegame l'olio di semi e non appena avrà raggiunto i 165°-170° (si consiglia di utilizzare un termometro per alimenti per monitorare la temperatura dell'olio), immergete un cordon blue alla volta e cuocete per circa 4-5 minuti per lato o fino a quando non saranno ben dorati. 
Scolate il cordon bleu [10] e adagiatelo su un vassoio rivestito con carta assorbente per tamponare l'olio in eccesso [11]. Servite i vostri cordon bleu ben caldi e filanti! [12].