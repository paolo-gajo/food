Per preparare il frullato di banana cominciate prendendo il limone. Tagliatelo a metà e ricavatene il succo di una metà [1]. Prendete ora una banana e sbucciatela e tagliatela a rondelle [2]. Riponete le rondelle della banana in una ciotola e cospargetela con il succo di mezzo limone [3].
Ora prendete la banana a cui avete aggiunto il succo di mezzo limone e mettetela in un mixer [4]. Aggiungete quindi l’acqua [5]. Frullate bene fino ad ottenere un composto liscio ed omogeneo. Servite ora il vostro frullato di banana in un bicchiere o in una caraffa [6].