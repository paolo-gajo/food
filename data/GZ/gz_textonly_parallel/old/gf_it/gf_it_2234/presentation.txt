Quanti frutti mette a disposizione l’estate! Ognuno ha il suo preferito, ma pare che ne esista uno in particolare in grado di mettere tutti d’accordo: l’anguria! Sinonimo di convivialità e di allegria, l’anguria è la protagonista dell’estate ed è fonte di ispirazione di questo cocktail che abbiamo pensato di proporvi: caipiroska all’anguria. Rivisitazione della ben nota caipiroska alla fragola, questa versione, fresca e dissetante, saprà conquistarvi! Quindi che siate su una spiaggia intorno ad un falò mentre qualcuno strimpella alla chitarra qualche motivo o che siate nella veranda di casa vostra, la caipiroska all’anguria è il cocktail perfetto da servire... soprattutto direttamente dall'anguria!