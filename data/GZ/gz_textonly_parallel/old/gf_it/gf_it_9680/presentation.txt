Se vi siete innamorati della torta soffice al limone, con la ricetta della ciambella al limone scoprirete una variante profumata e altrettanto golosa! La ciambella è un dolce soffice e genuino che sa di casa, uno dei più amati da grandi e piccoli per la sua intramontabile semplicità. Questa variante agrumata offre una deliziosa torta da inzuppo che, insieme alla versione al cacao e persino bicolore per gli indecisi, si contenderà il podio per la colazione in famiglia ideale, anche con l'aggiunta della ricotta se preferite! Ma ora accendete il forno e lasciate che il profumo della ciambella al limone vi riporti indietro nel tempo...