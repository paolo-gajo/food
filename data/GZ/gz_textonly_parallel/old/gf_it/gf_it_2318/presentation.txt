Quando si parla di frutti di mare ci vengono subito in mente piatti fumanti, ricchi dei migliori e saporiti tesori del mare: gamberi, calamari, vongole, cozze. Una tradizione marinara fondata sulla freschezza degli ingredienti e attenzione alla cottura perfetta... dai paccheri o gli scialatielli della cucina campana, al couscous che tradizionalmente viene preparato in Sicilia fino al risotto, specialmente durante le feste o le grandi occasioni. In questa ricetta vi presentiamo un altro abbinamento vincente: strozzapreti ai frutti di mare, 100% homemade. Fare la pasta in casa è una vera soddisfazione e tuffarla in questo sughetto saporito e profumato sarà una vera libidine. Perfetti per una cena tra amici o per il pranzo della domenica, gli strozzapreti ai frutti di mare sono un primo piatto che darà grandi soddisfazioni!