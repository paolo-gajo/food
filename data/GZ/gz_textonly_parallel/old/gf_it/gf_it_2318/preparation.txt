Per preparare gli strozzapreti ai frutti di mare cominciate dalla pulizia delle vongole. Battetele su un tagliere, una ad una, per assicurarvi che siano integre e non piene di sabbia. Se doveste trovare qualche vongola rotta buttatela [1]. Poi immergetele in una ciotola piena d’acqua fresca [2] e aggiungete abbondante sale per ricreare l’acqua marina. Lasciatele spurgare per un paio d’ore; prima di usarle ricordate di assicurarvi che nessuna sia dischiusa, altrimenti andrà scartata, e poi sciacquate [3].
Nel frattempo occupatevi della pasta fresca. In una ciotola versate la farina, il sale [4] e impastate versando l’acqua un po’ alla volta mentre con l’altra mano lavorate [5].lavorate qualche minuto sul piano da lavoro fino ad ottenere una palla morbida e omogenea, avvolgete nella pellicola e lasciate riposare l’impasto a temperatura ambiente per almeno mezzora [6].
Mentre la pasta riposa passate alla pulizia delle cozze. Staccate con un coltellino a lama liscia, e di cui dovrete utilizzare il dorso, le incrostazione a forma vulcanica poste sui gusci [7], poi staccate il bisso, cioè la parte filamentosa [8] e infine grattate via le impurità con una paglietta; sciacquatele sotto un getto d’acqua fresca [9].
Infine pulite anche i gamberi. Staccate le zampette e la corazza sul dorso, lasciando integro il resto [10]. Quindi incidete il dorso [11] e staccate l’intestino, quel filamento nero che vedrete [12].
Mettete sul fuoco una padella, scaldate un giro d’olio e uno spicchio d’aglio in camicia. Dopodiché tuffate cozze e vongole [13], bagnate subito con 50 g di vino [14] e chiudete con il coperchio [15].
Di tanto in tanto agitate la padella e lasciate che le bivalve si dischiudano completamente, ci vorranno circa 5 minuti [16]. Una volta pronte scolatele, tenendo da parte il liquido di cottura [17] e poi iniziate a sgusciare quasi tutti i frutti di mare, tenendone qualcuno intero per la decorazione [18].
Mettete una casseruola sul fuoco, scaldate un goccio di olio, tuffate i datterini interi e aggiungete il peperoncino secco sbriciolato [19], poi pochissima acqua, circa un cucchiaio, [20]. Coprite con il coperchio e lasciate cuocere a temperatura dolce per 15 minuti, agitando di tanto in tanto il tegame [21].
Quando i pomodorini si saranno sfaldati aggiungete i gamberi [22], alzate la fiamma e quando saranno colorati sfumateli con la restante parte di vino bianco [23]. Non appena la parte alcolica sarà evaporata, abbassate la fiamma e aggiungete i frutti di mare sgusciati e bagnate con circa 200 g di liquido di cottura di cozze e vongole [24].
Unite anche le olive [25] e il prezzemolo tritato [26]. Proseguite la cottura per altri 20 minuti circa, rimestando di tanto in tanto e lasciando che il sughetto si restringa un po’: aggiungete altro brodo di cozze e vongole se necessario [27].
Nel frattempo potrete tirare la pasta. Dividete in due il panetto riposato [28], quindi tirare la prima metà con il matterello fino ad ottenere una sfoglia spessa circa 1 mm [29]. Dopodiché, con una rondella liscia, tagliate per ottenere delle strisce larghe circa 2,5 cm [30].
Attorcigliate i bigoli leggermente per ottenere gli strozzapreti [31]. Man mano disponete la pasta su dei vassoi infarinati. Quando tutti saranno pronti, cuocete gli strozzapreti versandoli in una pentola con acqua bollente e salata [32]. Non appena la pasta sarà cotta al dente scolatela direttamente nel condimento [33].
Quindi aggiungete ancora un goccio d’acqua di cottura di cozze e vongole [34], così potrete saltare la pasta. Infine, a fiamma spenta, unite un filo d’olio ancora e un po’ di prezzemolo tritato [35]. Mescolate e impiattate i vostri strozzapreti ai frutti di mare [36].