Per preparare i muffin cioccolato e pere, per prima cosa sbucciate le pere [1] e tagliatele a tocchetti [2], poi tritate il cioccolato al coltello [3].
Versate il burro ammorbidito e lo zucchero in una ciotola capiente [4], aggiungete l’estratto di vaniglia [5] e un pizzico di sale [6] e lavorate il tutto con le fruste elettriche.
Quando il composto sarà diventato spumoso unite un uovo per volta [7] e continuate a lavorare per farle assorbire completamente [8], poi aggiungete la farina setacciandola direttamente nella ciotola [9].
Setacciate anche il lievito [10] e il bicarbonato [11] e lavorate ancora con le fruste per amalgamarle al composto. In ultimo versate il latte a filo, sempre tenendo le fruste in azione [12].
Quando l’impasto sarà pronto aggiungete le pere [13] e il cioccolato [14] e mescolate con una spatola per incorporarli in modo uniforme [15].
Ora che avete realizzato l'impasto [16], dividetelo in 14 pirottini di alluminio della capacità di circa 100 g l’uno [17]. Cuocete in forno statico preriscaldato a 180° per circa 25 minuti, posizionando la teglia sul ripiano in basso. Una volta cotti, sfornate e servite i vostri muffin cioccolato e pere [18]!