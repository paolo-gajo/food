Fra le innumerevoli varianti di muffin esistenti, quelli con gocce di cioccolato sono sicuramente fra i più apprezzati, ma per gli amanti del cioccolato abbiamo un’altra golosa ricetta da proporre: i muffin cioccolato e pere! Un binomio intramontabile che abbiamo già sfruttato per realizzare dolci deliziosi come crostate, plumcake o la classica torta di pere e cioccolato, ma che non avevamo mai provato a coniugare in soffici tortini monoporzione… ora che li abbiamo scoperti però non possiamo più farne a meno! Perfetti per la merenda o una ricca colazione, i muffin cioccolato e pere possono diventare anche un favoloso dessert da accompagnare con una pallina di gelato.