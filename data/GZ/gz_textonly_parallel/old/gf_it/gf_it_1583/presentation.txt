Realizzare un primo piatto ricco, profumato e saporito non richiede per forza lunghi tempi di preparazione: questo gustoso risotto di mare ve lo dimostrerà! Il risotto alle mazzancolle richiede il tempo per sgusciare bene i gamberi e preparare con gli scarti un fumetto di pesce e cuocere il riso. Il sapore delicato e dolce dei crostacei viene risaltato in questo piatto e si sposa bene con un tocco di erba cipollina, aggiunta al termine della cottura del risotto. Il risotto alle mazzancolle è davvero delizioso: se amate i primi di mare non potete perderlo... anche nella variante con gli asparagi!