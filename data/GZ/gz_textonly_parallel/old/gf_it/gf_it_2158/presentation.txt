Può una sola parola portarci in vacanza? Basta dire churros per ritrovarsi tra le colorate strade delle città spagnole. Se poi sono churros golosi, realizzati con aggiunta di uova nell'impasto sarà un viaggio ancora più interessante per le papille gustative! I churros sono perfetti per iniziare la giornata o come spuntino dolce: la ricetta originale prevede solo tre ingredienti ovvero acqua, farina e sale. Nei caffè spagnoli vengono fritti e serviti lisci, senza zucchero che viene fornito a parte. Noi abbiamo voluto renderli ancora più croccanti fuori e morbidi dentro arricchendo l'impasto, inoltre abbiamo voluto abbinarli ad una cioccolata calda così profumata e deliziosa che diventerà la merenda perfetta per grandi e piccoli!