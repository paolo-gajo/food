Rotoli, torte salate e barchette croccanti, la creatività in cucina si può esprimere con tante forme fantasiose da realizzare con impasti base come la pasta sfoglia o la pasta brisè, che è la protagonista della nostra ricetta delle caramelle di bresaola e pistacchi. Queste piccole delizie salate sono farcite con bresaola, robiola e pistacchi, un mix saporito dal perfetto equilibrio di sapori e consistenze. Friabili fuori e morbide dentro, le caramelle si prestano a essere servite in occasione di un aperitivo a buffet come finger food sfiziosi da gustare in un boccone!