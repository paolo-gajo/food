Finalmente è giunto il tempo dei gelati! Con la bella stagione e il caldo che avanza si ha sempre di più il desiderio di assaporare queste algide delizie per concedersi una pausa gustosa e rinfrescante. Ovviamente per gustare il dolce estivo per eccellenza nel modo più tradizionale non può mancare il cono gelato. Croccanti coni da farcire con gli abbinamenti che preferite: fragola e cioccolato, stracciatella e crema oppure frutti di bosco e yogurt. Un girotondo di gusti da realizzare con le vostre mani seguendo le nostre semplici ricette. Del resto cosa c’è di meglio di rifocillarsi con un gustoso cono gelato da assaporare nei momenti di relax? Se avete già realizzato il gelato handmade dovete assolutamente provare i nostri coni, buoni e facili da realizzare!