Per preparare il merluzzo mantecato con yogurt e patate viola, potete utilizzare dei filetti di merluzzo fresco da far bollire fino a quando non risulterò bianco e tenero, ci vorranno circa 10 minuti a partire dal bollore [1]; potete in alternativa utilizzare quelli surgelati procedendo allo stesso modo. Versate le patate in acqua fredda e fate cuocere per circa 15 minuti a partire dal bollore. Poi scolate e pelatele facendo attenzione a non scottarvi [3].
In un mixer versate il merluzzo e le patate viola pelate ridotte grossolanamente a pezzi [4] unite anche la scorza di limone grattugiata (tenetene da parte una piccola parte per la decorazione finale) [5] l’olio extravergine d'oliva [6]
pepate a piacere [7], aggiustate di sale [8] e iniziate a frullare il tutto [9].
Continuate a far andare il mixer mentre unite lo yogurt bianco [10], quindi lavorate fino ad ottenere una crema liscia e montata. Aggiungete le foglioline di timo [11]. Trasferite il composto in una sacca da pasticcere munita di bocchetta rigata [12] e fate riposare in frigo per almeno 10-15 minuti.
Tagliate 4 fette di pane casereccio [13], poi prendete il burro ammorbidito a temperatura ambiente e lavoratelo a pomata in una ciotolina. Unite l'aglio sbucciato e tritato [14], mescolate [15].
Spalmate il burro all'aglio sulle fette di pane [16], poi sistematele su una leccarda foderata con carta da forno [17] e abbrustolite le fette in forno statico preriscaldato a 200° per circa 17 minuti, finché non risulteranno ben dorate [18].
Servite la vostra spuma di merluzzo mantecato con yogurt e patate viola sul crostone di pane [19], spolverizzate con scorza di limone [20] e aggiungete qualche fogliolina di timo [21].