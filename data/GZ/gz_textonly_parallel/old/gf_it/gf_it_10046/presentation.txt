Il pan brioche è una delle preparazioni di base più versatili della cucina. Esistono infiniti modi per prepararlo e con questo potrete realizzare un'infinità di ricette, come le nostre girelle o delle deliziose roselline. Oggi prepariamo una versione del pan brioche semplicissima che sarà perfetta per realizzare questi nodini di brioche all'uvetta. Soffici e gustosi saranno perfetti per la colazione o la merenda! Il profumo del burro, la cannella e le pepite di uvetta le renderanno irresistibili, siamo sicuri che spariranno in men che non si dica! E se amate i dolci lievitati per la colazione provate anche i nostri cornetti!