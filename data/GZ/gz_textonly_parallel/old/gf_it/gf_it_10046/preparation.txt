Per preparare i nodini di brioche all'uvetta come prima cosa versate nella ciotola di una planetaria il lievito madre liquido [1], il miele [2] e le farine setacciate [3]. 
Aggiungete il burro fuso [4], le uova [5], lo zucchero [6]
e il latte tiepido [7]. Aggiungete in ultimo il sale [8] e impastate con il gancio per circa 10 minuti fino ad ottenere un composto elastico, omogeneo e ben incordato [9]. 
Trasferite l'impasto in una ciotola pulita. Formate una palla e con un coltellino [10] praticate un taglio a croce [11]. Coprite e lasciate lievitare per 2 ore in forno spento solo con la luce accesa. Quando mancheranno pochi minuti mettete l'uvetta a mollo in acqua fresca. In una ciotolina sistemate il burro morbido, lo zucchero di canna e la cannella [12]. 
Mescolate fino ad ottenere un composto omogeneo [13]. Non appena l'uvetta si sarà reidratata scolatela e strizzatela leggermente [14]. Riprendete quindi l'impasto lievitato [15]
e trasferitelo su un piano leggermente infarinato [16]. Stendete l'impasto fino ad ottenere un rettangolo 45X30 cm. Farcite metà del rettangolo con la crema al burro [18]
 e spargete sull'altra metà l'uvetta [19]. Ripiegate la metà con la crema al burro su quella con l'uvetta [20] e sigillate le estremità della pasta con le dita. Utilizzando una rotella taglia pasta ritagliate il rettangolo così ottenuto in 15 strisce [21].
Prendete la prima striscia ripiegatela e attorcigliatela tra due dita inserendo un lembo all'interno del foro [22], ricavando così un piccolo nodo. Adagiate man mano i nodini su una leccarda foderata con carta forno distanziandoli tra di loro perchè cresceranno in cottura [23]. Lasciate lievitare per 30 minuti. Cuocete quindi in forno ventilato preriscaldato a 200° per 30 minuti, avendo cura di abbassare la temperatura del forno a 180° dopo i primi 15 minuti. Sfornate i nodini e lasciateli raffreddare su una gratella, prima di servirli [24]. 