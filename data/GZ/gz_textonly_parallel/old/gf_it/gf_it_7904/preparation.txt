Per preparare i blinis di grano saraceno con tonno affumicato, versate lo yogurt e l’uovo in una ciotola e mescolateli con una frusta [1], aggiungete farina di grano saraceno [2] e la fecola [3]; continuate a mescolare.
Aggiustate di sale [4], versate il latte a filo [5] mescolate ancora, aggiungete il lievito instanteo [6] e amalgamate il tutto un’ultima volta.
In una padella fate sciogliere con un pezzetto di burro [7] quindi versate 3-4 mestolini di impasto (circa 6 cm di diametro) in base all'ampiezza della padella [8]. Dopo circa 1 minuto girate i blinis per cuocere dall'altro lato [9], iniziando dal primo versato. Cuoceteli ancora per un minuto o poco più. Con le dosi indicate otterrete circa 18 pezzi.
Man a mano che saranno pronti, adagiateli su un piatto da portata [10]. Passate alla farcitura: in una ciotola versate il caprino e l'erba cipollina tritata (tenete da parte due steli per la decorazione finale) [11]. Unite l'olio, il succo di lime [12];
aggiustate di sale [13], mescolate [14]. Sbucciate un pezzo del lime e tagliate la scorza a fettine sottili [15].
Riprendete i blinis e spalmate ciascuno con la crema di formaggio [16] adagiate le fettine di tonno affumicato [17] e decorate con la scorza di lime tagliata a listarelle e un po’ di erba cipollina [18]. I blinis di grano saraceno con tonno affumicato sono pronti [18].