Un antipasto perfetto per chi cerca una ricetta senza glutine da offrire come aperitivo per una cena tra amici: i blinis di grano saraceno con tonno affumicato sono monoporzioni dal gusto ricco, ideale per chi Ã¨ intollerante e non vuole rinunciare al gusto ma irresistibile anche per tutti gli altri. Il formaggio caprino si sposa perfettamente con il tonno affumicato e insieme rendono questa variante delle famose crespelle russe un appetitoso finger food da gustare in compagnia. La farina di grano saraceno con il suo gusto pieno, il retrogusto di frutta secca e la nota rustica regala una perfetta base per accogliere la farcitura golosa ma allo stesso tempo raffinata.