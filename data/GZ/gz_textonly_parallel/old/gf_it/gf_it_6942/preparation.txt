Per realizzare i bocconcini di prugne e bacon per prima cosa stendete le fettine di bacon su un tagliere [1], adagiate su una estremità una prugna secca denocciolata [2] e arrotolate il bacon [3] in modo da avvolgere completamente il frutto.
Adagiate i rotolini ottenuti su una teglia rivestita con carta da forno [4] così che siano ben distanziati [5] e cuocete in forno statico a 180° per circa 25 minuti in modo da dorare il bacon. Una volta pronti, sfornate i bocconcini di prugne e bacon [6], lasciateli intiepidire e poi serviteli profumandoli con foglioline di salvia.