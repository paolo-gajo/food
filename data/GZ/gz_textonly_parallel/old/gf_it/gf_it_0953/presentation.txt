Per tutti gli amanti della cucina cinese, ecco un secondo piatto sfizioso e saporito che richiama tutti i sapori tipicamente orientali: il pollo in salsa agrodolce. L’accostamento è quello tradizionale del pollo fritto in pastella accompagnato con bocconcini di ananas e peperoni e avvolto da un salsa zuccherina che conferisce la nota dolce alla pietanza. All’assaggio non scoprirete solo un contrasto di sapori ma anche di consistenze, i bocconcini avvolti dalla pastella e irrorati dalla salsa agrodolce che li rende morbidi e i cubetti di ananas e peperoni croccanti appena saltati in padella. Se volete realizzare un menu a tema venite a scoprire tutte le nostre ricette della cucina cinese oppure provate una variante gustosa di questo piatto con l'aggiunta di olive!