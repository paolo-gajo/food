Per realizzare il gazpacho iniziate lavando le verdure e le fragole. Quindi pelate il sedano in modo da eliminare la parte più esterna del gambo che è filamentosa [1], riducetelo poi a pezzetti [1]. Dividete in quarti il peperone, eliminate il picciolo ed estraete i semini interni [3]
quindi riducetelo a dadini [4]. Togliete le foglioline delle fragole [5] e riducete anche queste a pezzetti [6]
passate ai pomodorini e divideteli à metà [7], mondate la cipolla rossa e affettatela grossolanamente [8]. Trasferite tutto in una ciotola, aggiungete le fragoline di bosco [9]
bagnate con poca acqua al bisogno, per rendere più cremoso il composto [10], condite con sale, pepe, olio [11] e frullate tutto con il mixer ad immersione [12].
Una volta ottenuta una consistenza liscia e vellutata, condite con qualche goccia di tabasco [13], aggiustate di sale e pepe, coprite con pellicola trasparente e tenete da parte in frigorifero. Ora occupatevi della preparazione delle cipolle in pastella: mondate la cipolla rossa, affettatela per ottenere anelli da circa mezzo cm di spessore [14], separate gli anelli [15].
Preparate una pastella mescolando la farina di riso con l’acqua frizzante [16], mescolate per ottenere un composto liscio [17]. Passate alla frittura degli anelli: scaldate in un tegame l’olio di semi e quando avrà raggiunto i 170°, immergete ciascun anello prima nella pastella [18]
e poi nell’olio caldo [19], cuocete fino a doratura, basteranno pochi istanti, scolate con una schiumarola e adagiate gli anelli su un vassoio rivestito con carta assorbente [20]; poi salateli leggermente. Potete quindi impiattare: versate il gazpacho in una piatto fondo [21]
guarnite con qualche goccia di yogurt [22], delle fragoline di bosco intere, olio di oliva [23], pepe e qualche fogliolina di basilico fresco, il vostro gazpacho è pronto per essere gustato! [24]