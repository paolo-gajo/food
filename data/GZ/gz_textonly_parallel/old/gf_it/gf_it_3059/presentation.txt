Riutilizzare del pane avanzato era un'abitudine che risale a quando il cibo scarseggiava sulle nostre tavole e si cercavano sempre spunti per conservarlo al meglio o ridargli seconda vita. E' il caso delle friselle e della bruschetta di pane. La bruschetta caprese è una tipica bontà partenopea, preparata con pane di grano duro tagliato a fette e abbrustolito, sul quale, dopo essere stato strofinato dell’aglio, vengono adagiati pezzetti di mozzarella di bufala, pomodorini ciliegino, basilico, origano, olive nere intere (meglio se di Gaeta), sale e olio extravergine di oliva.La bruschetta caprese è una delizia tutta mediterranea, che può fungere da sostanzioso antipasto, ma anche da secondo piatto fresco e veloce.