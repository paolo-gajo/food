Per preparare le spianatine con pomodorino ripieno di formaggio e rucola iniziate dalla crema di rucola: ponete la rucola ben lavata in un mixer insieme ai pinoli [1], il grana e il caprino [2] e l’olio d’oliva [3].
Azionate le lame fino ad ottenere una crema liscia e ben amalgamata [4]. Passate ora alla crema di formaggio: tritate le olive [5] e l’erba cipollina. In una ciotolina ponete il caprino, l’erba cipollina tritata [6],
le olive verdi tritate [7], sale e pepe e amalgamate la crema con l’aiuto di un cucchiaio (8-9).
Staccate i pomodorini dal grappolo e lavateli [10]. Tagliate la parte superiore del picciolo, tenendola da parte perchè servirà come decorazione, e scavate l'interno, con l’aiuto di uno scavino [12].
Trasferite le creme in due diverse sac à poche e riempite l'interno di ogni pomodorino con la crema di formaggio [13] mentre cospargete la superficie delle spianatine con la crema di rucola [14]. Ponete su ogni spianatina un pomodorino ricoperto con la parte tagliata prima [15] ed ecco pronte le vostre spianatine con pomodorino ripieno di formaggio e rucola!