Per realizzare il risotto ai carciofi e pancetta croccante per prima cosa preparate una ciotola con dell'acqua acidulata con gocce di limone [1]. Pulite i carciofi: staccate le foglie esterne [2] e tagliate la punta più coriacea di quelle interne [3]. Con uno spelucchino o un pelaverdure eliminate la parte più esterna e filamentosa del gambo.
Tagliate i carciofi a metà ed eliminate la "barbetta" interna, quindi affettateli [4]. Ponete i carciofi nell'acqua acidulata, così non si anneriranno [5]. Tagliate a striscioline la pancetta [6].
In un tegame scaldate un filo d'olio [7] e rosolate la pancetta [8]. Versate il riso [9] e tostatelo per un paio di minuti.
Sfumate con l'amaro [10] e lasciate evaporare l'alcol. Ora proseguite la cottura aggiungendo man mano il brodo caldo fino a quando il riso non sarà giunto a cottura, ci vorranno 18-20 minuti. Intanto, in un altra padella, scaldate un filo d'olio e versate i carciofi ben scolati [12].
Salate e pepate [13], sfumate con il vino [14] e lasciate evaporare. Coprite con il coperchio [15] e cuocete per 5 minuti.
Aggiungete i carciofi al risotto [16], che avrà terminato la cottura, spegnete il fuoco e mantecate con il formaggio grattugiato [17], il burro [18]
e un filo d'olio [19]. Mescolate per insaporire [20] e servite il risotto ben caldo [21].