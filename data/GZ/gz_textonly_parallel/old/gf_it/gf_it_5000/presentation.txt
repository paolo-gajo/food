La focaccia di patate si veste dei colori pastello della primavera con una ricetta sfiziosa e genuina: la focaccia di patate con burrata e fiori di zucca! Un abbinamento delicato che possiamo gustare anche come ripieno dei classici fiori di zucca fritti… questa volta però l’abbiamo scelto per arricchire un morbido impasto lievitato con anche l’aggiunta delle zucchine, tipiche dell’arrivo della bella stagione. Ottima per uno spuntino o per accompagnare i vostri piatti preferiti, la focaccia di patate con burrata e fiori di zucca porterà sulla vostra tavola una ventata di novità e di gusto!