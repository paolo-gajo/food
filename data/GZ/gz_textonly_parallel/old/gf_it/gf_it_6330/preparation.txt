Per preparare le patatine novelle al rosmarino, iniziate riscaldando il forno a 180°-200°. Occupatevi quindi delle patatine novelle: lavatele accuratamente senza sbucciarle [1] e asciugatele con un panno da cucina [2]. Prendete poi una teglia grande o due teglie piccole (per poi metterle direttamente in tavola una volta sfornate) e create un fondo con metà dose di olio [3].
Sciacquate il rosmarino ed eliminate gli steli, conservando solo gli aghi [4]. Una volta sbucciati gli spicchi d’aglio, divideteli in 4 parti ciascuno [5] e disponeteli nelle teglie con il fondo di olio [6].
A questo punto disponete le patatine novelle lavate ed asciugate nelle due teglie [7], salatele [8] e aggiungete gli aghi di rosmarino [9].
Dopo aver mescolato il tutto, unite anche l’altra metà dose di olio [10] e infornate in forno statico preriscaldato a 180° (se usate un forno ventilato cuocete a 160° per 50 minuti) e lasciate cuocere per un’ora, ricordandovi di girare le patatine di tanto in tanto. La cottura ottimale dipende dalla grandezza delle patatine, perciò prima di estrarle definitivamente dal forno, assicuratevi che siano salate al punto giusto e verificate il grado di cottura infilzando le patatine con uno stecchino [11]. Se lo stecchino uscirà senza residui, le vostre patatine novelle al rosmarino saranno cotte e pronte per essere servite [12]!