Vi sarà capitato di gustarlo in qualche sagra di paese oppure a un festival gastronomico dedicato alle prelibatezze dello street food: stiamo parlando del panino con le polpette. Due fette di fragranti e soffici bocconcini di pane fatto in caso farcite con deliziose polpette al sugo, irresistibilmente cremose! Ispirata alla cucina casalinga, questa ricetta rustica e saporita esalta al meglio i sapori della nostra tradizione mettendo insieme due delle preparazioni più comuni: il pane fatto in casa e le polpette cotte nella salsa di pomodoro, un mix vincente e sostanzioso dedicato ai più affamati!