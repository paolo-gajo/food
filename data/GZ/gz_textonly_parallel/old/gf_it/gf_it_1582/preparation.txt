Per preparare i sorrisi, come prima cosa realizzate l'impasto di base. In un pentolino versate il latte, aggiungete il burro [1] e un cucchiaino di sale. Portate a sfiorare il bollore, quindi versate la farina tutta in una volta [2]. Mescolate energicamente con una spatola [3] o un mestolo di legno. 
In pochi attimi l’impasto si compatterà [4], continuate a cuocerlo per poco tempo sino a che non si staccherà dalle pareti della pentola e si sarà creata una patina sul fondo della pentola [5]. A questo punto trasferitelo in un contenitore basso e largo; schiacciatelo leggermente e lasciatelo raffreddare completamente. 
Una volta raffreddato riprendete l’impasto [7], trasferitelo su un piano e aggiungete un pizzico di farina [8]. Lavoratelo nuovamente [9].
Stendetelo su una spianatoia [10] fino ad ottenere uno spessore di quasi un cm e con un coppapasta da 10 cm [11] ricavate dei dischi [12].
Man mano impastate nuovamente gli scarti di pasta [13], stendeteli e coppateli ancora, dovrete ricavarne 8 [14]. Ora tritate finemente la mozzarella e trasferitene circa 75 g in una ciotola. Unite la passata di pomodoro [15].
Mescolate bene [16] e trasferitene un cucchiaio abbondante al centro di un dischetto [17]. Chiudete quindi a mò di mezza luna [18].
Pizzicate delicatamente i bordi per far aderire bene [19]. Realizzatene 3 in questo modo. Poi realizzatene due solo con i cubetti di mozzarella [20] e altri 3 con prosciutto cotto e mozzarella [21].
In totale otterrete 8 sorrisi [22]. A questo punto scaldate abbondante olio fino a raggiungere una temperatura di 160°. Nel frattempo passate i sorrisi prima nell'uovo [23] e poi nel pangrattato, in cui avrete aggiunto un pizzico di sale [24].
Quando i sorrisi saranno ben impanati e l'olio sarà caldo potrete friggerli. Immergete pochi pezzi per volta [25] e cuocete per alcuni minuti, sino a che non saranno ben dorati [26]. Scolate i sorrisi con una schiumarola e trasferiteli su un vassoio con carta per fritti [27]. Serviteli ben caldi!