Se amate le merende genuine, una buona ciambella fatta in casa non può mancare nel vostro ricettario! Noi vi proponiamo qui una ricetta golosa e semplice, un dolce sofficissimo adatto alla prima colazione o alla merenda, da gustare al naturale o con un velo di marmellata oppure di crema alla nocciola, per gli inguaribili golosi. Una volta provata la nostra ciambella classica divertitevi a sperimentare altre deliziose varianti come quella al caffè, al cocco, al cioccolato o marmorizzata, realizzata con un godurioso impasto dal doppio gusto, oppure quella all'acqua o all’olio, per chi vuole stare più leggero o ancora la versione al cacao magari con un dolcissimo cuore al cocco.