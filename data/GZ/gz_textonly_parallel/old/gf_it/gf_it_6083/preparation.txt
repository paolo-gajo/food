Per preparare il plumcake al limone per prima cosa sciogliete il burro e lasciatelo intiepidire. Intanto setacciate in una ciotola capiente: la farina [1], la fecola [2] e il lievito per dolci [3].
In un'altra ciotola rompete le uova, aggiungete lo zucchero [4] e mescolate qualche minuto con una frusta a mano [5]. Profumate con la scorza di limone grattugiata [6].
Versate poi il succo [7] e il mix di polveri [8]. Aggiungete anche i semi di papavero [9].
In ultimo il burro fuso [10]. Ora che tutti gli ingredienti sono incorporati [11] versate il composto in uno stampo svasato da 26x11 cm, imburrato e infarinato [12].
Immergete un tarocco in un po' di burro fuso [13] e create una linea lunga che divide l'impasto [14]. Cuocete il plumcake in forno statico preriscaldato a 190° per circa 45 minuti; fate la prova stecchino per sicurezza. Quando sarà pronto, lasciate raffreddare il vostro plumcake al limone prima di gustarlo [15].