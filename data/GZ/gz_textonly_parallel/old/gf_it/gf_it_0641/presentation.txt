Avete voglia di una caprese originale? La mozzarella ripiena è la preparazione ideale per portare in tavola in maniera creativa una delle più classiche ricette estive. Per un pranzo fresco e dal gusto mediterraneo, potete colorare la vostra tavola con ingredienti semplici e genuini, presentati in maniera accattivante. Un delicato guscio di mozzarella raccoglie un cuore di dolci pomodorini ciliegino conditi con origano, olio d'oliva e basilico fresco. Se vorrete rendere ancora più sfizioso questo guscio di mozzarella, potrete aggiungere anche altri ingredienti come le olive! Potrete accompagnare questo piatto con dell'insalatina fresca oppure con un contorno di verdure grigliate per un pranzo leggero ma che soddisfi il palato!