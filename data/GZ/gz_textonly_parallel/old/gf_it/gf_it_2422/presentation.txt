Alta, fresca e cremosa… con queste caratteristiche la cheesecake golosa con fragole si candida a diventare la regina dei dessert estivi! La classica base di biscotti secchi accoglie una deliziosa crema di ricotta e mascarpone che viene sormontata da un abbondante strato di confettura di fragole. Ottima a merenda o alla fine del pasto, la cheesecake golosa con fragole è perfetta anche per compleanni e occasioni speciali grazie al suo aspetto così invitante e scenografico!