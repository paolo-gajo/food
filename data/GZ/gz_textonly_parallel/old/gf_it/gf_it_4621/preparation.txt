Per realizzare la pasta panna e asparagi, mettete a bollire una pentola con acqua per far cuocere la pasta. Occupatevi della pulizia degli asparagi: tagliate via la parte bianca più coriacea [1], pelate i gambi così da togliere i filamenti più duri [2], una volta puliti otterrete circa 300 g di asparagi, tagliateli a rondelle oblique e dividete a metà le punte [3].
Affettate la parte verde del cipollotto [4] e tagliate a strisce la parte più chiara [5]. Ponete sul fuoco un tegame colmo di acqua salata e portate al bollore, servirà per cuocere le fettuccine. In una padella scaldate l’olio con uno spicchio d’aglio [6],
quindi aggiungete il cipollotto [7] e lasciatelo appassire per un minuto, aggiungendo poca acqua calda al bisogno per non farlo asciugare troppo. Poi eliminate l’aglio [8] e versate le fettuccine nell’acqua bollente e cuocetele un minuto in meno rispetto al tempo indicato sulla confezione [9].
Proseguite intanto con la cottura delle verdure e nella padella con il cipollotto aggiungete anche gli asparagi a pezzetti [10], salate, pepate [11] e proseguite la cottura per alti 7-8 minuti, a questo punto versate la panna [12].
Lasciate restringere il condimento per un minuto, quindi scolate direttamente qui le fettuccine [13] mescolate per insaporire quindi aromatizzate con pepe, foglioline di timo fresco [14] e della scorza di limone. Spadellate ancora qualche istante e poi servite ben calda la pasta panna e asparagi [15].