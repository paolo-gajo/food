Approfittiamo di uno degli ortaggi di stagione più versatili in cucina, per un primo piatto dalla cremosità irresistibile: pasta panna e asparagi. Gli asparagi sono degli ortaggi a tutto tondo che vi abbiamo già invitato a provare in primi piatti stuzzicanti come la pasta asparagi e pancetta, il risotto asparagi e raspadura oppure all’interno di ricche quiche e torte salate o ancora di raffinati flan dal gusto delicato. Qui vi proponiamo un ghiotto nido di fettuccine avvolto da un vellutato condimento che nasconde qua e là teneri bocconcini di asparagi che oltre a conferire il loro tipico sapore marcato, rendono la pietanza piacevolmente colorata!