Per fare il pane con le barbabietola, iniziate ad impastare il poolish, un lievitino molto idratato: in una ciotola versare la farina setacciata [1], unire il lievito di birra disidratato e poi versate l’acqua a filo mescolando con una forchetta per evitare che si formino grumi [2] poi coprite con pellicola [3] e lasciate lievitare in forno spento e luce accesa per almeno 3 ore o fino a quando l’impasto non sarà raddoppiato.
Intanto occupatevi delle barbabietole: pelatele [4] e grattugiatele con una grattugia dai fori larghi [5]. Trascorso il tempo di lievitazione, recuperate il polish che avrà raddoppiato il suo volume [6],
a questo punto proseguite con la preparazione dell’impasto: in una ciotola setacciate la farina 00, unite il lievito disidratato [7] e il poolish [8]; iniziate ad impastare a mano versando a filo anche l’acqua [9],
poi aggiungete anche l’olio di oliva [10] e per ultimo il sale [11]. Amalgamate bene gli ingredienti e poi incorporate la barbabietola grattugiata [12].
Impastate tutto e coprite con pellicola o un canovaccio e lasciate a temperatura ambiente , avendo cura di ripiegare l’impasto ogni 10 min per 3 volte [13]. Lasciate poi lievitare ancora per 12 ore in frigorifero [14]. Trascorse le 12 ore tirate fuori l’impasto e mettetelo in forno spento con la luce accesa per almeno 2 ore. Dopo il tempo di riposo l’impasto avrà aumentato il suo volume [15],
trasferitelo su un piano da lavoro spolverizzando abbondantemente con farina perché risulterà molto idratato [16]. Dategli delle pieghe e poi formate una palla. Infarinate bene un cestino da lievitazione per il pane [17] e lasciate lievitare finchè non sarà arrivato al bordo del cestino [18].
Ci vorrà circa 1 ora e mezza per l'ultima lievitazione. Trascorso questo tempo rovesciate il pane sulla leccarda con carta forno (19-20) e cuocete in forno preriscaldato 220 c° per 40 min avendo cura di inserire all’interno del forno una ciotolina con dell’acqua per i primi 40 minuti di cottura, poi, trascorso questo tempo, togliete la ciotola con l’acqua e proseguite la cottura per 20 minuti ancora. A cottura ultima sfornate il vostro pane alle barbabietole e lasciatelo raffreddare prima di servirlo [21]!