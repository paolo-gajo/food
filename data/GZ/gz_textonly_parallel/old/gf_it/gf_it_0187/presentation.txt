Non sapete come utilizzare lo stampo furbo? Vi spieghiamo come preparare la crostata morbida al cioccolato, una ricetta "furba" e golosa che saprà soddisfare tutti i vostri ospiti. Qui vi proponiamo la versione al ciccolato fondente ma potete anche provare la variante con cioccolato bianco e freschi frutti rossi! Un dolce che è stato uno dei tormentoni sui social e seppur si chiami crostata non aspettatevi la solita frolla, la base di questa torta è una soffice massa montata al cioccolato! Grazie allo stampo speciale, una volta capovolto il vostro dolce presenterà una scanalatura pronta ad accogliere un ripieno vellutato e cremoso; noi abbiamo scelto di utilizzare una ganache al cioccolato al latte ma voi potete sbizzarrirvi con altre creme, infatti grazie ai soffici bordi la farcitura resterà al centro senza fuoriuscire! Scoprite anche questa variante estiva con il melone!