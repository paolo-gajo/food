Per realizzare il polpettone con cuore di scamorza tagliate a pezzetti la mortadella [1], poi ponetela nel mixer [2], tritatela finemente [3] e ponetela in una ciotola capiente dove avrete precedentemente versato la carne trita;
tritate anche la mollica di pane nel mixer [4] e unitela alla carne [5], aggiungete anche il Grana Padano grattugiato e il pecorino [6],
le uova sbattute [7] l’aglio schiacciato [8], aromatizzate con la noce moscata grattugiata [9]
le erbe aromatiche tritate [10], schiacciate il composto con la forchetta [11] per amalgamarlo [12]
poi trasferitelo su un foglio di carta da forno e compattatelo con le mani per creare un panetto [13] formata al centro una conca [14] tagliate a listarelle la scamorza [15]
farcite il polpettone nella parte centrale che avete modellato [16] richiudete il polpettone raccogliendo l’impasto dal bordo e pressatelo bene con le mani in modo che sia ben compatto [17]. Cospargete il polpettone con la farina picchiettandola su tutta la superficie [18]
per farla aderire e assorbire bene Intanto sbucciate la cipolla e tagliatela a spicchi [19], pelate la carote e tagliatela in pezzi grossolani [20], fate lo stesso con il sedano [21].
Per finire pulite i funghi champignon con un panno ed eliminate la parte terrosa del gambo, a questo punto tagliateli a fette spesse [22]. In un tegame per arrosti fate rosolare il polpettone con l’olio di oliva, girate il polpettone in modo che si insaporisca da tutti i lati (23-24)
poi unite le verdure tagliate precedentemente e anche i funghi [25], versate due mestoli di brodo [26] coprite il polpettone con un coperchio e lasciate cuocere a fuoco dolce per 50 minuti rigirando il polpettone con delicatezza ogni 10 minuti e aggiungendo di tanto in tanto del brodo fino a cottura avvenuta. Terminata la cottura estraete il polpettone e versate le verdure cotte in una ciotola, riducetele in pure con il frullatore ad immersione [27]
aggiungendo del brodo per rendere creare una salsa [28]. Tagliate il polpettone con cuore di scamorza a fette [29] e servite accompagnandolo con la salsa di verdure [30].