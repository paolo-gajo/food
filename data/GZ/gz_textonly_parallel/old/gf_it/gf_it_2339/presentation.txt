Il caviale di melanzane è una crema a base di verdura dal gusto intenso ma delicato; la presenza della menta fresca conferisce profumo decisamente fresco e piacevole al palato. L’accompagnamento ideale per questo caviale è un variegato pinzimonio di verdure fresche oppure può essere direttamente spalmato su golosi crostoni di pane croccante. Il caviale di melanzane è una ricetta molto in uso soprattutto nel sud Italia dove, a seconda delle regioni, possono variare le dosi e profumi che lo caratterizzano: può infatti essere arricchito con erbe diverse o con varietà di oli extravergini dal carattere più o meno corposo.