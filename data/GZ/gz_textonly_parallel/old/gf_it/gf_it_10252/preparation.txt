Per preparare il vostro sandwich tricolore partite dai peperoni. Posizionateli su una teglia da forno [1] e cuoceteli in forno statico preriscaldato a 200 gradi per circa 20 minuti (o comunque fino a che non diventeranno scuri). Sfornateli e con le dita rimuovete la parte scura della buccia arrostita [2], poi sciacquate i residui con l’acqua nel lavandino [3]. 
Eliminate la parte superiore del peperone, poi tagliatelo a metà e poi dividete in tre parti ogni metà [4]. Tenete da parte [5] e occupatevi del pane, spennelate con olio e scaldate una padella antiaderente [6]. 
Tostate le fette di pane da entrambi i lati [7], ci vorranno pochi minuti [8], poi tenetelo da parte in caldo. Mettete la stracciatella a sgocciolare in un colino. A questo punto prendete l'avocado e dividetelo a metà per la lunghezza [9].
Estraete il nocciolo interno [10] ed eliminate la buccia [11]. Tagliatelo a fettine sottili [12] e tenetelo da parte in una ciotola versandoci sopra il succo del limone. 
Ora potete comporre il vostro sandwich: partite mettendo su una fetta di pane due fette di peperone [13], ¼ della stracciatella [14] e 5 fettine di avocado [15].
Condite con sale e pepe [16], poi adagiate sopra un'altra fetta di pane [17], proseguite con un secondo strato di peperoni, stracciatella [18] 
e avocado [19]. Chiudete con un ultima fetta di pane [20]. Il vostro sandwich tricolore senza glutine è pronto per essere gustato [21].