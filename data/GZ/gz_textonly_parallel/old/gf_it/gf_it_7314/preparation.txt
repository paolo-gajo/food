Per preparare le focaccine di patate alla birra, per prima cosa mettete la patata a bollire in abbondante acqua [1]. Quando sarà ben tenera, sbucciatela e schiacciatela con uno schiacciapatate [2]. In una ciotola mescolate la farina di semola e la farina 00 [3].
Aggiungete il sale e lo zucchero (4-5), quindi la patata schiacciata [6].
Sciogliete il lievito di birra nell’acqua tiepida (in alternativa potete utilizzare 12 g di lievito di birra fresco) [7] e aggiungete il liquido agli altri ingredienti [8]. A questo punto versate a filo anche la birra [9] e
infine l’olio [10]. Impastate quindi con le mani, raccogliendo tutti gli ingredienti con le mani [11] quindi trasferite l'impasto sulla spianatoia e continuate ad impastare fino ad ottenere un impasto liscio e sodo [12]. Se avete una planetaria potete impastare prima con la foglia a velocità media, per raccogliere gli ingredienti, e poi con il gancio per 10 minuti sempre a velocità media.
Ponete l’impasto in una ciotola e coprite con la pellicola [13]. Lasciate lievitare per 2 ore a temperatura ambiente, o in un ambiente tiepido, fino a quando l’impasto non avrà raddoppiato il suo volume iniziale e risulterà ben gonfio [14]. Stendete su una spianatoia ben infarinata una sfoglia alta circa 1 cm [15] e
con un coppapasta dal diametro di 8,5 cm ricavate le focaccine [16]. Ponetele su una leccarda foderata di carta forno e lasciatele lievitare ancora per 1 ora [17]. Intanto tagliate le olive a rondelle [18] e
tagliate a fette sottili le patate ben lavate ma non sbucciate [19]. Cuocete le patate per 10 minuti circa in abbondante acqua salata, aromatizzandola con timo e alloro [20]. Quando le patate saranno ben tenere, scolatele [21].
Trascorsa l'ultima ora di lievitazione, schiacciate le focaccine al centro per formare il bordo [22], spennellatele con l’olio e ponete al centro qualche fettina di oliva, le patate tagliate a metà e i semi di finocchietto [23]. Infornate le focaccine in forno statico già caldo a 200° per 15 minuti (se ventilato 180° per 12 minuti), sfornate [24] e servite le vostre focaccine di patate alla birra!