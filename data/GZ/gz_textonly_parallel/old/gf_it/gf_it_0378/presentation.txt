Solo due ingredienti semplici, come acqua e farina, possono trasformarsi in qualcosa di veramente straordinario: il lievito madre. Chiamato anche pasta acida, o pasta madre questo composto viene nutrito regolarmente per dar inizio ad una vera e propria magia, che permetterà ai vostri prodotti da forno, sia dolci che salati, di lievitare lentamente e nel modo giusto. Ma prima di entrare in questo mondo immenso dovete chiedervi se siete disposti a dedicare il vostro tempo al lievito, infatti solo con le giuste "coccole" e senza fretta riuscirete a dar vita a questa meravigliosa trasformazione. Una volta assodato questo, insieme allo chef Gabriele Bonci imparerete tutti i segreti e le migliori tecniche! La pasta madre solida è quella che permette di ottenere il massimo risultato nelle lievitazioni più lunghe e articolate (come nel caso del panettone o della colomba) e che necessita anche di maggiori cure, ma prima di inziare date uno sguardo anche al lievito madre liquido, potrebbe fare al caso vostro! A questo punto siete pronti a sbizzarrirvi e a mettere le mani in pasta per sfornare una bella focaccia, pane o pizza, dei cornetti per un risultato sicuramente più fragrante e digeribile rispetto a quelle realizzate con lievito istantaneo! 