Amanti della pasta cacio e pepe fatevi avanti! Oggi prepariamo insieme una variante, perfetta per l'estate: gli spaghetti cacio, pepe e gamberi! Dopo il successo della versione con i ricci, e quella con le cozze, abbiamo voluto sperimentare un nuovo abbinamento, che è risultato azzeccatissimo! I gamberi crudi, marinati con lime e pepe rosa, hanno dato un tocco di freschezza a questo tipico piatto romano, mentre gli spaghetti cotti nella bisque risulteranno super saporiti. Le vostre cene estive non saranno più le stesse! Ma come si prepara la pasta cacio, pepe e gamberi?! Scopriamolo insieme con i nostri passaggi... e prepariamo questo buonissimo primo piatto gourmet! Provate anche il risotto cacio e pepe e questi deliziosi ravioli!