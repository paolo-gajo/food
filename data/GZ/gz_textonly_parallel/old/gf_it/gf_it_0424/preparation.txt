Per preparare i filetti di salmone alla mediterranea iniziate a lavare i pomodini, quindi asciugateli e tagliateli in 4. Trasferiteli in una ciotola capiente, aggiungete l'aglio sbucciato e diviso a metà [2] e l'origano secco tritato [3].
Unite l'olio [4], il sale [5], mescolate il tutto e coprite con della pellicola trasparente [6]. Lasciate macerare i pomodorini per circa 1 ora a temperatura ambiente.
Trascorso questo tempo prendete il trancio di salmone ed estraete con una pinzetta eventuali lische [7] e nel caso dovesse essere presente eliminate la pelle; quindi tagliatello [8] in 4 filetti di egual spessore. Riprendete i pomodorini, eliminate l'aglio e trasferiteli in una pirofila leggermente unta [9]. 
Adagiate i filetti di salmone sopra ai pomodorini [10] e con un cucchiaino prelevate alcuni pomodorini e sistemateli sopra al salmone [11]. Salate, pepate [12],
unite le olive nere [13] e i capperi [14]. Infornate in forno statico preriscaldato a 180° per circa 15 minuti (se volete utilizzare il forno ventilato cuocete a 160° per circa 10 minuti). Trascorso questo tempo sfornate [15] e servite i vostri filetti di salmone alla mediterranea ancora caldi!