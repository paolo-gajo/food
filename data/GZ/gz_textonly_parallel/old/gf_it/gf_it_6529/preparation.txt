Per preparare la torta al latte di mandorla senza uova iniziate grattugiando la scorza di un limone non trattato (1-2) e tenete un momento da parte. In una ciotola versate la farina e lo zucchero [3],
il lievito per dolci [4] e la scorza del limone grattugiata precedentemente. Quindi versate il latte di mandorla [5]. Unite anche l'olio di semi [6], mescolate con una spatola per iniziare,
poi proseguite con una frusta a mano [7] fino ad ottenere un composto omogeneo. Imburrate uno stampo da 20 cm di diametro [8] e versate all'interno l'impasto [9]. Cuocete la torta in forno statico preriscaldato a 180° per circa 35 minuti.
A cottura sfornate la torta [10] e lasciatela raffreddare. Decorate la torta fredda con zucchero a velo [11] e le mandorle in scaglie [12]. La vostra torta al latte di mandorla è pronta per essere servita.