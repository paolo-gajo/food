Per preparare le scarcelle pugliesi iniziate dall'impasto: versate la farina su una spianatoia [1], aggiungete il lievito in polvere per dolci [2] e lo zucchero semolato [3].
Aromatizzate la scorza grattugiata del limone [4] (tenendo il limone da parte perchè dopo vi servirà per la glassa), unite l'uovo leggermente sbattuto [5] e iniziando ad impastare con le mani versate prima l'olio a filo [6]
e poi il latte [7]. Una volta ottenuto un composto omogeneo ed elastico [8] dategli una forma sferica [9], quindi coprite con uno strofinaccio da cucina e lasciate riposare per 30 minuti a temperatura ambiente.
Nel frattempo occupatevi delle uova sode: ponete le uova in un tegame, coprite con acqua fresca e lasciatele cuocere per 9 minuti a partire dal bollore [10], poi raffreddatele sotto acqua corrente e tenetele da parte senza sgusciarle. Una volta che l'impasto delle scarcelle pugliesi avrà riposato aiutandovi con un tarocco dividetelo [11] in 12 porzioni da circa 75 g l'una. A questo punto utilizzando i polpastrelli [12] date a ciascun pezzo la forma di un filone
lungo circa 30 cm [13]. Una volta ricavati 3 filoni uniteli pizzicando una delle estremità [14] e iniziate ad intrecciare le parti [15].
Una volta ottenuta una treccia unica [16] unite le due estremità dando alle scarcelle pugliesi una forma circolare, tipo ciambella [17]. Proseguite allo stesso modo per i pezzi restanti fino a realizzare 4 scarcelle. Posizionatele su una leccarda da forno [18]
e sistemate l'uovo al centro [19]. Cuocete in forno statico preriscaldato a 180° per 50-55 minuti (potete provare in forno ventilato a160° 40-45 minuti circa) [20], se la frolla dovesse scurirsi troppo coprite con un foglio di carta argentata. Una volta cotte trasferite le scarcelle su una gratella e lasciatele raffreddare [21].
A questo punto iniziate a preparare la glassa: versate gli albumi in una ciotola e iniziando a montarli con uno sbattitore versate il succo di limone [22]. Una volta ottenuto un composto spumoso iniziate ad aggiungere lo zucchero a velo poco alla volta [24] in modo da ottenere una consistenza molto cremosa [24].
Ricoprite le scarcelle con la glassa appena preparata [25] e decoratele con le codette colorate [26]. Lasciate asciugare la glassa e servite le vostre scarcelle pugliesi [27].
Se preferite realizzare altre forme, dopo che avrete lasciato riposare l'impasto delle scarcelle [1], aiutandovi con un mattarello stendetelo su un piano leggermente infarinato fino ad ottenere uno spessore di circa 0,8 cm [2], poi posizionate le sagome dei soggetti pasquali che avrete scelto [3]
e aiutandovi con un coltellino intagliate la pasta frolla seguendo il contorno [4]. Trasferite delicatamente le vostre forme su una leccarda foderata di carta forno [5] e posizionate nella parte più grande l'uovo bollito [6].
Create due losanghe e adagiatele su ogni uovo incrociandole [7]. Potete decorare con delle codette colorate (in alternativa una volta cotte potete procedere come per le ciambelline, ovvero lasciar raffreddare e poi ricoprire con la glassa, poi decorare come preferite!), Cuocete in forno statico preriscaldato a 180° per circa 20-25 minuti; una volta pronte sfornatele [9] e lasciate raffreddare su una gratella.