Tutta la genuinità della pasta fresca, profumo speziato di pepe, una spolverata di cacio... elementi preziosi da soli e meravigliosi se combinati insieme in un piatto straordinariamente cremoso: strozzapreti cacio, cozze e pepe. Preparare gli strozzapreti a mano è una gran soddisfazione: solo acqua, farina e sale e un po' di manualità. Il condimento poi fa incontrare la classica cacio e pepe con il sapore di mare dato dai frutti più gustosi di sempre, le cozze. Fatevi rapire da questo primo piatto dai sapori forti ma ben bilanciati che diventerà uno dei cavalli di battaglia per i vostri menù da condividere.