Iniziate preparando l’olio aromatico: in un pentolino versate l’olio extravergine d’oliva e fatelo leggermente intiepidire, toglietelo dal fuoco e aggiungetevi uno spicchio d’aglio tagliato a metà [1], il rosmarino tritato finemente con un coltello e i semi di finocchietto che avrete leggermente schiacciato con la lama di un coltello per sprigionarne gli aromi [2]. Pepate abbondantemente [3] e lasciate riposare e insaporire l’olio per almeno 2 ore.
Private quindi il provolone della crosta e tagliatelo a cubetti [4] regolari (di circa 1 cm a lato). Effettuate la stessa operazione con le 2 fette di porchetta [5]. Coprite ogni Schiacciata “La Bottega di Olivia&Marino” con cubetti di porchetta e cubetti di provolone [6]. Aggiungete infine alcune foglie di songino, condite con poche gocce di olio aromatico e servite gli stuzzichini!