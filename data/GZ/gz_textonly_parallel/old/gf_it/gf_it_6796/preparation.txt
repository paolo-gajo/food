Per preparare la torta pasticciotto come prima cosa preparate la pasta frolla. Su una spianatoia setacciate la farina [1] e formate la classica forma a fontana. Sistemate al centro lo strutto [2] e lavorate velocemente con le mani per ottenere un composto sabbioso [3]. 
Formate nuovamente la fontana ed dal centro versate lo zucchero [4], i semini della mezza bacca di vaniglia, un pizzico di sale [6]
e due tuorli [7]. Impastate quindi con le mani [8], poi quando avrete ottenuto un composto omogeneo formate un panetto [9] 
e avvolgetelo nella pellicola per alimenti [10]. Trasferite in frigo per almeno 30 minuti. Nel frattempo preparate la crema pasticcera. Mettete a scaldare in un pentolino il latte con la bacca ed i semini della vaniglia [11]. Nel frattempo versate in una ciotola tre tuorli, lo zucchero [12] 
e la farina [13]. Con l'aiuto di una frusta sbattete bene per ottenere un composto amalgamato e leggermente montato [14]. Quando il latte starà per sfiorare il bollore spegnete, versate i tuorli montati con lo zucchero e la farina [15]
e mescolate con una frusta [16]. Accendete nuovamente il fornello a fuoco basso e mescolate per pochi minuti fino a far addensare la crema [17]. Appena la crema si sarà addensata trasferitela in una ciotola, togliete la bacca di vaniglia [18],
coprite con la pellicola a contatto [19] e lasciate raffreddare. Quando la crema sarà a temperatura ambiente e la frolla avrà riposato prendete il panetto di pasta frolla, prelevatene un terzo e tenetelo da parte. Prendete la parte più grande e stendetela con l'aiuto di un mattarello [23], dovrete ottenere un disco da 24 cm, spesso circa 1 cm. 
Utilizzate la pasta per foderare uno stampo rotondo da 20 cm, essendo più grande non avrete difficoltà a rivestire bene anche i bordi. Con l'aiuto di un coltellino eliminate la parte di frolla in eccesso che fuoriesce dallo stampo [22]. Versate la crema pasticcera all'interno [23] e livellatela con il dorso di un cucchiaio. 
Disponete quindi le amarene sciroppate, distanziandole tra di loro [25]. Riprendete la frolla tenuta da parte e stendetela in modo da ricavare un disco da 18 cm e spesso 3 cm. Posizionatelo al centro della torta e ripiegate su di esso i bordi dello strato inferiore sigillandoli con le dita [27]. 
Quando avrete terminato [28] spennellate la superficie con del latte [29] e cuocete in forno statico preriscaldato a 170° per circa 50 minuti. A fine cottura sfornate [30] e lasciate raffreddare completamente la torta pasticciotto nello stampo prima di sformarla e servirla. 