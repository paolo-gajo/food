Per realizzare la girella di sfoglia alle ciliegie per prima cosa lavate e denocciollate le ciliegie con l’apposito strumento (1-2) raccogliendole all’interno di una ciotola. Tritate grossolanamente il cioccolato [3]
e poi farcite le ciliegie con il cioccolato, riempiendo il foro realizzato per snocciolarle [4]. Tenete da parte le ciliegie e srotolate la pasta sfoglia su un tagliare, dividetela a metà nel senso della lunghezza [5], poi spennellate con il burro fuso la parte inferiore delle due strisce ottenute [6].
Spolverizzate sul lato imburrato lo zucchero di canna per tutta la lunghezza (7-8) e poi adagiate sopra le ciliegie in fila [9].
Una volta terminato arrotolate la sfoglia dal lato lungo [10] così da ottenere un filoncino [11] e fate lo stesso con l’altra sfoglia [12].
Ora prendete una tortiera di 18 cm di diametro e rivestite solo il fondo con della carta da forno ritagliata a misura [13]. Ora arrotolare un filoncino [14] per ottenere una sorta di girella [15].
Adagiatelo al centro dello stampo [16] e poi avvolgete intorno anche l’altro filoncino [17] facendo aderire i punti di giuntura e richiudendo l’estremità. Ora spennellate la superficie con altro burro fuso [18].
Spolverizzate sopra lo zucchero di canna (19-20) e cuocete il dolce in forno ventilato preriscaldato a 200° per 30 minuti nel ripiano centrale, fino a doratura della sfoglia. A cottura ultimata sfornate la girella di sfoglia alle ciliegie [21] e lasciatela intiepidire prima di gustarla!