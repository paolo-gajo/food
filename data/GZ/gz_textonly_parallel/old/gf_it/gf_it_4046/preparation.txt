Per preparare il risotto con radicchio e pancetta, iniziate preparando il brodo vegetale da tenere poi in caldo. Rimuovete la parte bianca del cespo di radicchio [1]. Quindi lavate, asciugate e poi tagliate a fette sottili le foglie [2] [3].
In una padella ampia versate l'olio e lo scalogno, tritato finemente [4]. Fate soffriggere a fuoco dolce, mescolando di tanto in tanto. Versate un mestolo di brodo vegetale [5], dopo qualche istante versate la pancetta tagliata a listerelle sottili [6].
Lasciate che la pancetta cuocia 1-2 minuti e mescolate di tanto in tanto. Quindi versate il riso [7], mescolate ancora. Fatelo tostare fino a quando non vedrete che i chicchi diventeranno semitrasparenti [8]. Dovrete poi sfumare con il vino rosso e una volta evaporato, potrete iniziare ad aggiungere brodo caldo al bisogno [9], uno o due mestoli alla volta: il riso dovr√† sempre risultare coperto.
Portate a cottura (ci vorranno circa 18 minuti a seconda del riso che utilizzate), a fine cottura salte [10], pepate [11] a piacere. Quindi per ultimo unite il radicchio fuori dal fuoco. Mescolate [12], insaporite con il timo e siete pronti per impiattare il vostro risotto con radicchio e pancetta.