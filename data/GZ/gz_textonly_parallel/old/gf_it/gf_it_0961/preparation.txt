Per realizzare la torta 5 minuti di ricotta versate tutti gli ingredienti dell’impasto in un mixer: iniziate con la farina e lo zucchero [1], poi proseguite con il lievito [2] e il sale [3].
Aggiungete quindi le mandorle pelate [4] e i pistacchi sgusciati [5]. Incorporate il burro a pezzetti [6]
e le uova intere [7], poi aromatizzate con il rum [8] e la scorza d’arancia grattugiata [9]. Frullate gli ingredienti fino ad amalgamarli completamente.
Ora per finire unite la ricotta ben scolata [10], date ancora un giro di lame per ottenere un impasto omogeno [11]. Imburrate e infarinate uno stampo da 24 cm, versate qui l’impasto [12]
E livellate la superficie con una spatola [13]. Cuocete in forno statico preriscaldato a 180° per 50 minuti. A cottura terminata sfornate la torta [14] e lasciatela intiepidire. Intanto occupatevi della ricopertura: versate la panna in un pentolino [15] e scaldatela fino a sfiorare il bollore.
A questo punto versate la panna calda sul cioccolato fondente: noi abbiamo usato cioccolato in pepite, se avete una tavoletta di cioccolato fondente potete prima tritarlo [16]. Mescolate con una frusta così da fonderlo e ottenere una crema. Incorporate il burro a pezzetti [17] e mescolate ancora finché non otterrete una salsa fluida [18].
Rovesciate il dolce su una gratella e ricopritelo interamente con la salsa al cioccolato [19]. Per finire distribuite sulla superficie la granella di pistacchi [20]. La torta 5 minuti alla ricotta è pronta per essere gustata [21].