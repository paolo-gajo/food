I petit beurre sono dei biscotti secchi tipici francesi a base di burro, friabili e gustosi, ideali da inzuppare nel latte. L’invenzione di questi biscotti si deve ad un biscottificio di Nantes, Lefèvre-Utile conosciuto come LU fondato nella seconda metà del 1800 che grazie a questa produzione divenne uno dei capisaldi dell’industria dolciaria. Il nome petit beurre si diffuse in tutto il mondo a tal punto che ormai con il nome indentifica proprio questo genere di biscotti, molti altri marchi infatti producono i loro petit beurre. Questo croccante biscotto al burro si può gustare in ogni momento della giornata: a colazione nella sua versione tradizionale oppure a merenda ricoprendolo di cioccolato fondente per creare un goloso snack.