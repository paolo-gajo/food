Sul conto della pasta choux c'è davvero poco da dire: è un impasto davvero geniale! Dai classici bignè ai famosissimi, tornati in voga di recente, eclair e passando poi per le irresistibili zeppole di san Giuseppe sia fritte che al forno! Insomma, è chiaro, si presta benissimo alle farciture dolci in particolare se poi si tratta di crema pasticcera. Allora ci siamo chiesti se un impasto così versatile in pasticceria potesse trasformarsi anche per delle preparazioni opposte e perciò, giocando un po' con gli ingredienti, siam finiti a preparare degli eclair salati vegetariani! Una sorta di paninetti, perfetti da servire su una ricca tavola da buffet agghindata con le più svariate preparazioni. Tra queste, indubbiamente, potete lasciar spazio agli eclair salati vegetariani! Il ricco ripieno conquisterà chiunque e sarà davvero divertente vedere le facce dei vostri ospiti quando scopriranno che questi eclair, in realtà, non sono dolci!