Per preparare i biscotti al gorgonzola iniziate tagliando il gorgonzola piccante a piccoli cubetti [1] (potete utilizzare anche il formaggio roquefort), poi ponetelo in una ciotola e unite il parmigiano grattugiato [2]. Tritate finemente le noci e mettetele da parte [3].
Ora procedete con l’impasto: mettete in una ciotola (o su una spianatoia) la farina setacciata, il burro ammorbidito a temperatura ambiente [4],il lievito, il sale e il pepe quindi impastate fino ad ottenere una pasta liscia [5]. A questo punto unite il gorgonzola e il parmigiano grattugiato [6] e impastate per amalgamare bene gli ingredienti,
formate con la pasta un panetto, ricopritelo con la pellicola trasparente e ponetelo in frigorifero per circa mezzora [8]. Trascorso il tempo di riposo stendete il panetto con il mattarello su una spianatoia infarinata formando una sfoglia di circa 1 cm di spessore [8], ora con l’aiuto di uno stampino rotondo di circa 3 cm di diametro ritagliate i biscotti [9] e disponeteli su una teglia foderata con della carta da forno. Spennellate la superficie dei biscotti con la panna e ricopro teli con le noci tritate e i semi di sesamo. Infine cuocete in forno preriscaldato a 180 gradi per circa 20 minuti. Estraete i frollini dal forno e lasciateli raffreddare su una griglia.