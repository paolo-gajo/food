Per realizzare i biscotti con noci e nocciole ponete in un mixer dotato di lame le noci [1] le nocciole [2] sgusciate, tritatele finemente [3]
poi setacciate le polveri ottenute con un colino [4] in una ciotola. Nella ciotola di una planetaria munita di frusta versate gli albumi [5]un pizzico di sale, azionate la planetaria e aggiungete a poco a poco anche lo zucchero un cucchiaio alla volta [6].
Intanto prendete la bacca di vaniglia incidetela con un coltellino nel senso della lunghezza ed estraete i semi [7] che aggiungerete al composto di albumi e zucchero [8]. Montate a neve fermissima e quando il composto sarà lucido e spumoso [9]
spegnete la planetaria e incorporate anche la farina di noci e nocciole, un cucchiaio alla volta [10] mescolando delicatamente per non smontare gli albumi. Quando la farina di noci e nocciole sarà ben amalgamata [11] trasferitela ina sac-à-poche con bocchetta liscia [12],
imburrate una leccarda e fate aderire sopra un foglio di carta da forno, poi spremete sopra dei mucchietti, del diametro di circa 4 cm e dell’altezza di circa 3 cm, ben distanziati tra di loro di almeno 2-3 cm (13-14). Cuocete i biscotti in forno statico preriscaldato a 100° per 2 ore ( o in forno ventilato a 80° per 1 ora e 20 minuti. A cottura ultimata sfornate i biscotti con noci e nocciole e fateli raffreddare prima di gustarli [15].