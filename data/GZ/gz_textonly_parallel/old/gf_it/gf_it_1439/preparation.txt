Per realizzare le mini cheesecake per prima cosa occupatevi della base biscotto: ponete i frollini al cacao nel mixer [1] e sminuzzateli finemente [2].Trasferiteli poi in una ciotola, aromatizzate il composto con la scorza di mezzo limone [3].
Aggiungete il burro fuso intiepidito [4] e mescolate per ottenere un impasto omogeneo [5]. Ora adagiate un foglio di carta forno su un vassoio e qui ponete 4 coppapasta del diametro di 7,5 cm, con un bordo alto 4,5 cm. Versate ¼ di composto in ciascuno stampo e pressate bene con il dorso di un cucchiaio per compattare il fondo [6]. Ponete a rassodare in frigorifero per almeno 30 minuti.
Ora pulite il melone del peso di circa 500 g: spuntatelo, estraete i semini interni [7], tagliatelo a fette [8] e ritagliate via la buccia [9].
A questo punto tagliate a cubetti il melone [10] e dividetelo in due ciotole: in uno ponetene 200 g che serviranno per la coulis e in un’altra versatene 150 g che serviranno per il ripieno. Preparate ora la coulis: prendete la ciotola con 200 g di melone e aromatizzate con la scorza di mezzo limone [11] e 15 g di zucchero di canna [12].
In una padella sciogliete il burro [13] e aggiungete il restante zucchero di canna [14] e aggiungete il melone [15].
Cuocete a fuoco dolce per 15 minuti, il tempo di cottura può dipendere da quanto è maturo il melone. Una volta pronto [16], lasciate raffreddare e poi passate la coulis attraverso un colino [17] e raccogliete la salsa in una ciotola [18].
Otterrete una salsa liscia e fluida [19]. Ora occupatevi della crema: in una ciotola ammollate la gelatina con acqua fredda per circa 10 minuti [20]. Intanto mettete a scaldare metà dose di panna in un pentolino [21].
Strizzate la gelatina ammorbidita nell’acqua e scioglietela nella panna calda [22] mescolando con la frusta per non creare grumi [23]. Lasciate intiepidire e proseguite ponendolo in una ciotola il formaggio spalmabile e la ricotta [24].
Mescolate con le fruste e elettriche e aggiungete anche lo zucchero a velo [25], la panna rimanente [26] e quella in cui avete sciolto la gelatina [27].
Per finire incorporate i 150 g di melone tagliato a cubetti [28]. Mescolate e distribuite la crema negli stampini [29], riempiendoli fino all’orlo, livellate bene la superficie con una spatola [30]. Lasciate rassodare in frigo per 4 ore.
Trascorso il tempo di rassodamento guarnite la superficie con la coulis precedentemente preparata [31], poi estraete le mini cheesecake al melone sfilando delicatamente lo stampo [32]. Adagiate i dessert sui piatti di portati e serviteli subito [33].