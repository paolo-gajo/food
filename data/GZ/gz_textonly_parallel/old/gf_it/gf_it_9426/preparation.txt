Per realizzare le tortine soffici al latte versate le uova intere in una planetaria munita di frusta, aggiungete lo zucchero di canna [1], il sale [2]. Azionate le fruste per ottenere un composto omogeneo e ben montato, quindi aromatizzate l’impasto con la scorza del limone [3], la scorza d’arancia
e con i semi del baccello di vaniglia [4]. Ora setacciate farina e amido di mais direttamente nella ciotola della planetaria [5]. Mescolate delicatamente con una spatola per incorporare la farina [6].
Ora prendete una teglia, rivestitela con carta forno, appoggiate sopra uno stampo senza fondo quadrato 20x20 cm e imburrate i bordi interni [7]. Versate all’interno l’impasto (8-9) e cuocete in forno statico preriscaldato a 180° per 30 minuti nel ripiano centrale.
A cottura ultimate sfornate la base [10] e lasciatela raffreddare. Poi sformate lo stampo [11] e appoggiate la torta su un tagliere: tagliate delle fette spesse circa 1,5 cm [12]
E poi dividetele a metà [13], rifinite i bordi [14] e tenete da parte, dovrete ottenere 24 pezzi. Intanto occupatevi della crema: in una ciotola versate la panna fresca liquida e montatela con le fruste, non appena sarà più corposa versate il latte condensato [15]
e il miele [16], continuate a montare fino a ottenere una crema omogenea, ferma e ben consistente [17] Coprite con pellicola e trasferite la crema in frigorifero a rassodare per 1 ora.Versate poi la crema in un sac-à-poche e distribuitela su un rettangolino di pan di spagna [18].
Adagiate sopra un altro rettangolino, fate una leggera pressione per far aderire bene e poi livellate i bordi della farcitura con la spatola (19-20)e spolverizzate la superficie con zucchero a velo. Lasciate riposare in frigorifero le tortine soffici al latte per 1 ora prima di servirle [21]!