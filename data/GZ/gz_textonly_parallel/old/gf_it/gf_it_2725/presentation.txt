Per tutti gli amanti del caffè questo è il dolce che fa per voi! La crostata morbida al caffè è un dolce soffice e cremoso perfetto da preparare per il pranzo della domenica o per un'occasione speciale! Proprio come per quella al cioccolato anche per preparare questa crostata morbida si utilizza lo stampo furbo e grazie alla sua cavità potrete farcire la crostata morbida con tanta crema! I ciuffetti di panna saranno una decorazione elegante che donerà una maggiore leggerezza in bocca. Che sia per un compleanno o per togliervi uno sfizio la crostata morbida al caffè, con il suo intenso aroma sarà la ricetta perfetta! Scoprite anche una buonissima versione estiva!