Per preparare il pan d'arancio, affettate le arance e riducetele a pezzi [1]; dopodiché iniziate a versare gli ingredienti nel mixer (potete utilizzare un frullatore ad immersione oppure frullare l'arancia con l'olio e il latte e lavorare il resto dell'impasto con le fruste): la farina setacciata, lo zucchero [2], il latte [3]
proseguite con l'olio di semi [4], l'arancia a pezzi [5] e le uova [6].
Per ultimo unite il lievito [7]. Azionate il mixer e frullate il tutto fino a ottenere un composto cremoso che potrete versare in una ciotola [8]. Per ultime unite le gocce di cioccolato [9]. Quindi amalgamatele e con una spatola e il vostro impasto è pronto!
Versatelo in una teglia imburrata e foderata con carta da forno (10-11) (potete consultare la scheda: come foderare una tortiera con carta da forno), poi cuocete il pan d'arancio in forno statico preriscaldato a 180° per 80 minuti. Una volta cotto sfornatelo e fatelo intiepidire [12]. Poi sformatelo e lasciatelo raffreddare completamente su una gratella.
A parte setacciate la marmellata di arance [13] e spennellatela sulla superficie della torta [14]. Servite il pan d'arancio come profumato dolce da colazione o per una ricca merenda [15]!