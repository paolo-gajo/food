Il calcio è una vera passione per chi lo pratica e per chi tifa! Se avete amici o bambini appassionati, questo dolce è la torta di compleanno che fa per loro! La torta pallone infatti è realizzata con un impasto di soffice pan di spagna, realizzato con acqua e olio che racchiude una soffice crema allo yogurt e ricoperto di pasta di zucchero colorata. La forma rotonda potrete darla con uno stampo specifico oppure con uno sferico, ritagliando poi tanti esagoni colorati magari della squadra del cuore del festeggiato! Divertitevi a preparare questa originale torta e date il "fischio d'inizio" per divorarla tutta!