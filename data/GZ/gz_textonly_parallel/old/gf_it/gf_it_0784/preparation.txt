Per realizzare la torta farcita a strati iniziate dall’impasto della base: in una ciotola ponete le uova intere e i tuorli, il miele [1], aggiungete lo zucchero semolato [2] e montate con le fruste elettriche [3] (o una planetaria)
fino ad ottenere un composto chiaro e spumoso [4]: ci vorranno almeno 10 minuti. In un’altra ciotola raccogliete la farina, il cacao [5] e la fecola. Setacciate le polveri e raccoglietele nella ciotola contenente il composto di uova [6],
mescolate con un cucchiaio [7] per amalgamare gli ingredienti. Versate l’impasto in una tortiera del diametro di 23 cm imburrata e foderata con la carta da forno [8].Cuocete il pan di spagna in forno statico preriscaldato a 180° per 45 minuti (se in forno ventilato a 160° per 35 minuti). A cottura ultimata sfornate la teglia [9] e lasciate raffreddare prima di sformare la torta.
Occupatevi ora della farcitura: tritate il cioccolato bianco [10], poi ponete sul fuoco un pentolino con il latte [11] e portatelo al bollore. Intanto in una ciotola ponete i tuorli [12],
aggiungete lo zucchero semolato e mescolate con la frusta [13] fino ad ottenere un composto chiaro, incorporate la farina setacciata [14]. Versate il composto ottenuto nel latte caldo [15]
e continuando a mescolare [16] unite anche il cioccolato bianco tritato [17], proseguite la cottura a fuoco dolce fino a fare addensare la crema, quando la crema sarà pronta [18],
spegnete il fuoco e trasferitela in una ciotola di vetro larga in modo da farla raffreddare rapidamente avendo cura di ricoprirla con la pellicola a contatto [19]. Intanto il pan di spagna si sarà freddato, sformatelo e tagliatelo orizzontalmente [20] per ottenere 3 dischi. Ponete il disco che fa da base su un piatto da portata [21],
trasferite la crema fredda in una sac-à-poche con bocchetta liscia [22] e farcite il primo disco di pan di spagna con la crema [23]. Ricoprite con un secondo disco di pan di spagna, farcite ancora con la crema e richiudete con il terzo disco di pan di spagna al cacao [24].
Ora dedicatevi alla decorazione: montate la panna con le fruste elettriche [25] incidete una bacca di vaniglia nel senso della lunghezza, con un coltellino estraete i semi [26] e uniteli alla panna appena montata [27].
Aggiungete lo zucchero a velo alla panna quando sarà semimontata [30] e poi coloratela con qualche goccia di colorante giallo [31] e qualche goccia di colorante blu [32] quanto basta per ottenere un color verde acqua.
Coprite con la pellicola trasparente [31] e lasciate raffreddare in frigorifero prima di guarnire. Quando la crema alla panna sarà ben rassodata spalmatela con una spatola su tutta la superficie della torta [32], livellandola in modo che sia ben liscia. Trasferite la parte restante della panna in una sac-à-poche con bocchetta a stella e create dei ciuffi di panna sulla base della torta [33]
e su tutto il perimetro della superficie [34]. Prendete le guarnizioni a forma di fiorellino, applicatele sul bordo e al centro della torta creando un grazioso motivo floreale. Prendete le palline colorate e con un cucchiaino distribuitene una striscia intorno a tutto il bordo [35]. La vostra torta farcita a strati è pronta per essere portata in tavola [36].