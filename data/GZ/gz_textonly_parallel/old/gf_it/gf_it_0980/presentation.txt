Che i pancake siano un po' lo status symbol all'americana della colazione domenicale in casa lo sapevamo già. Ma a noi piace sempre strizzare l'occhio anche alla linea e al benessere perciò oggi vi suggeriamo la ricetta dei pancake proteici. Insieme ai pancake light, sono il lato ancor più buono di queste frittelle. Si tratta di una facile e saporita alternativa a quelle senza burro e senza uova. Grazie al sapiente mix di farine e degli altri ingredienti recupererete le energie dopo aver fatto attività sportiva. Forse infatti non ve l'avevamo detto ma gli sportivi vanno ghiotti di questi pancake proteici! Siete pronti quindi a gustare questa bontà? Provate a cucinare i nostri pancake proteici anche soltanto per variare la classica colazione all'americana in alternativa a cookies e muffin!