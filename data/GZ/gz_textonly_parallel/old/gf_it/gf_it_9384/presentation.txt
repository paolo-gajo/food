La vostra colazione non sarà più la stessa grazie ai pan brioche al cioccolato del pastry chef Stefano Ferraro! Buonissimi perchè anche molto semplici da realizzare. Per preparare l'impasto del pan brioche vi consigliamo di scegliere ingredienti di alta qualità... una farina monograno e un ottimo burro conferiranno un sapore unico. Se non riuscite a reperirli, potete sempre contare sull'aroma potente e naturale della vaniglia o la scorza d'arancia! La lunga maturazione in frigo permetterà all'impasto di svilupparsi e crescere lentamente, per una lievitazione perfetta. Per arricchire questi panini morbidissimi vi suggeriamo un cioccolato fondente piuttosto amaro, che contrasta la dolcezza del pan brioche, ma se preferite potete utilizzare anche un cioccolato con una % di cacao inferiore, oppure cioccolato al latte. Ciò che consigliamo è di usare sempre delle gocce e di non tritare il cioccolato, così non si scioglierà in cottura! Non ci resta che mettere le mani in pasta e preparare questi buonissimi pan brioche al cioccolato, perfetti per tutta la famiglia!Scoprite anche queste ricette, per una colazione sempre diversa: