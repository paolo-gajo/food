Per preparare il pan brioche al cioccolato come prima cosa mettete il burro fuori dal frigo per una decina di minuti. Nella ciotola di una planetaria versate la farina manitoba precedentemente setacciata [1], lo zucchero [2] e utilizzando un tarocco create una conca al centro [3]: servirà ad agevolare il lavoro della planetaria. 
Versate quindi al centro il latte [4], l'acqua [5] e il lievito di birra sbriciolato [6]. 
Sbatette 2 uova e versatele all'interno della planetaria [7]. Montate il gancio e azionate la planetaria per un paio di minuti a velocità media [8]. Aggiungete il sale e mescolate ancora sino a che non sarà assorbito [9]. 
Unite il burro in tre volte [10], aspettando che sia ben assorbito prima di aggiungerne ancora. Quando il burro sarà ben assorbito aggiungete anche le gocce di cioccolato [11]. Non appena la maglia glutinica sarà ben formata spegnete la planetaria e aiutandovi con un tarocco trasferite l'impasto su un piano. Sempre utilizzando il tarocco date all'impasto una forma tonda più regolare, pirlandolo delicatamente. Ungete una ciotola che sia grande almeno il doppio e trasferite l'impasto all'interno [12]. 
Coprite l'impasto con la pellicola [13] e riponete in frigo a 4° per tutta la notte o per 10-12 ore. Una volta che l'impasto sarà ben lievitato [14] trasferitelo su una spianatoia [15]. 
Sempre con l'aiuto di un tarocco realizzate dei pezzetti di impasto da 50-60 g l'uno [16], ne otterrete 13 [17]. Arrotondate ogni pezzo con il palmo della mano, in modo da formare delle palline regolari e lisciarle il più possibile [18]. 
Fate lo stesso per tutte le altre [19]. Trasferite le palline su una placca rivestita con carta forno, distanziandole almeno di 4-5 cm. Coprite le palline con la pellicola predentemente unta [20], per non farla attaccare sulle palline. Lasciate lievitare per 45-60 minuti a temperatura ambiente. Quando le brioche saranno ben lievitate sbattete il tuorlo in una ciotolina con il latte. Utilizzatelo per spennellare la superficie delle brioche [21]. 
Una volta spennellate tutte le brioche [22], cuocete in forno ventilato preriscaldato a 200° per 10-15 minuti, nel ripiano medio-basso. Quando saranno ben dorati sfornate i pan brioche [23] e lasciateli intiepidire prima di servirli [24]. 