Il segreto di un buon piatto sta nel trovare il giusto equilibrio tra i suoi sapori, una sfida culinaria avvincente che si nutre di abbinamenti, spesso insoliti per i più temerari, che esplorano tutti i gusti dall’amaro all’acido, dal sapido al dolce. Questo desiderio di scoprire nuovi accostamenti ci ha guidato nella realizzazione delle bruschette di patate dolci, una sapiente miscela di gusti dove il tocco acidulo dei lamponi sarà una piacevole sorpresa per il palato e l’effetto fondente del brie un porto sicuro. Basterà il primo boccone per convincervi della bontà delle bruschette e una volta assaggiate vi verrà voglia di provare anche il nostro crostino di patate dolci, un antipasto sfizioso, perfetto per il brunch!