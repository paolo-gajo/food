Per realizzare le bruschette di patate dolci iniziate lavando e asciugando le patate, quindi tagliatele nel senso della lunghezza a fette spesse 5-6 mm, senza sbucciarle [1]. Adagiatele in una ciotola e conditele con olio [2], sale, pepe e il rosmarino tritato [3].
Massaggiate le patate per insaporirle [4], quindi adagiatele su una teglia da forno [5] e cuocetele in forno preriscaldato in modalità ventilata a 200° per circa 20-25 minuti. Mentre le patate cuociono, tagliate a fette spesse il brie cercando di ottenere delle fette della stessa misura delle patate [6].
Ora occupatevi della salsa: in un pentolino ponete lo zucchero di canna [7], il peperoncino in polvere [8] e metà della dose di lamponi [9].
Cuocete a fuoco dolce per 2-3 minuti, giusto il tempo di ottenere una purea [10]. Passate con il setaccio (11-12) e raccogliete la salsa ottenuta in una ciotola.
Lasciatela raffreddare prima di tuffare i restanti lamponi [13] e mescolate delicatamente [14]. Intanto le patate saranno pronte, quindi sfornatele [15],
adagiate sopra ciascuna una fetta di brie [16] e rimettete in forno in modalità grill a 240° per 4-5 minuti per far sciogliere il formaggio. Trascorso questo tempo, sfornate le bruschette [17], aggiungete la salsa con i lamponi interi [18],
le nocciole grossolanamente tritate [19], una macinata di pepe [20] e qualche aghetto di rosmarino. Servite subito le vostre bruschette di patate dolci [21].