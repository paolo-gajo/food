100 e più sono le portate che in Campania sono presenti sulla tavola delle festività natalizie, molto spesso le stesse si ripresentano anche alla vigilia di Capodanno. Sicuramente ci sono dei capi saldi che non possono proprio mancare sulla tavola di un campano. Intanto, per cominciare, è utile ricordare che al pranzo del 24 dicembre si usa consumare un pezzo di pizza con le scarole, così da lasciare spazio a sufficienza nello stomaco in vista del lungo cenone. Sfilano sulla tavola gli spaghetti alle vongole e l'insalata di rinforzo. Secondi a base di pesce e per finire l'innumerevole quantità di dolci natalizi tra cui roccocò, mostaccioli e struffoli. E poi si aggiunge una tradizione che forse non è diffusa ovunque ma che molte famiglie tramandano di generazione in generazione. Si tratta delle pizzelle di baccalà e cavolfiore. In buona sostanza di una pastella lievitata, che viene divisa in due ciotole in cui poter aggiungere da un lato il cavolfiore sbollentato e dall'altro il cavolfiore lessato. Così facendo si ottengono due varietà di zeppole fritte che ci riportano ai tempi in cui con acqua, farina e lievito si poteva fare qualunque cosa! Se non le avete mai provate prima allora è arrivato il momento di cimentarvi nella preparazione delle pizzelle di baccalà e cavolfiore!