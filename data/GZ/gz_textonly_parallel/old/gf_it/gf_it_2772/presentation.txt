Gli gnocchetti di castagne sono dei piccoli gnocchetti di pasta fresca preparati con farina di castagne e farina 00.Per esaltare il saporeÂ  delle castagne, proponiamo in questa ricetta un condimento molto semplice con burro, salvia e per finire abbondante ricotta salata grattuggiata che conferisce una nota sapida al piatto.Gli gnocchetti di castagne saranno ottimi anche con salse ai formaggi come la salsa al taleggio.Questa ricetta ha origini valtellinesi (Chiavenna), dove questi deliziosi gnocchetti vengono generalmente serviti conditi con burro e formaggio Magnocca (formaggio morbido e semigrasso).