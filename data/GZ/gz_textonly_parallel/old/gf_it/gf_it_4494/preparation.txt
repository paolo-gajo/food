Per preparare le crepe ai gamberetti cominciate con la preparazione delle crepe. Prendete la farina e versatela in una ciotola [1], stemperandola con latte [2]. In una ciotolina rompete le uova, aggiungetevi un pizzico di sale ed unitele alla farina [3].
Amalgamate gli ingredienti con la frusta a mano fino ad ottenere un composto omogeneo. Quindi aggiungete il burro sciolto mentre continuate a mescolare. Coprite la ciotola con pellicola alimentare trasparente e fate riposare in frigorifero per mezz’ora [4]. Quindi riprendete l’impasto e fate scaldare una padella tonda antiaderente. Ungetela con un filo di burro e versatevi un mestolo dell’impasto [5] distribuendolo uniformemente su tutta la superficie [6] con l’apposito attrezzo di legno per crepe oppure inclinando la padella e distribuendo così l’impasto su tutta la sua superfice. Quando l’impasto si cuoce su un lato staccandosi leggermente dalla padella girate le crepe con una spatola e fate cuocere così la crepe sull’altro lato. Quindi riponete la crepe su un piatto. Ripetete l’operazione fino ad ottenere 4 crepe.
Procedete ora con la preparazione del ripieno. In una padella dal fondo antiaderente versate l’olio a filo e fatevi rosolare l’aglio tagliato grossolanamente [7]. Quando sarà rosolato eliminatelo. Mentre l’aglio rosola preparate i gamberetti e lavateli sotto abbondante acqua. Quindi procedete eliminandone l’intestino (per la pulizia dei gamberetti consultate la scuola di cucina: come pulire i gamberi) [8]. Unite ora i gamberetti della padella [9]
Mescolate i gamberetti mentre cuociono a fuoco dolce aiutandovi con una spatola [10]. Irrorate quindi con il brandy [11] e lasciate sfumare per alcuni minuti. Dopodichè scolate i gamberetti aiutandovi con un colino a maglie strette [12].
In un’altra pentola antiaderente scaldate il mascarpone e mescolatelo con una spatola per farlo sciogliere in modo uniforme [13]. Unite quindi i gamberetti [14] ed amalgamateli bene con il mascarpone. A questo punto aromatizzate con la paprika [15].
Continuate ad amalgamare gli ingredienti con una spatola per 3 minuti a fuoco medio fino ad ottenere una crema di gamberetti abbastanza densa ed omogenea; a fine cottura regolate di sale [16]. Quindi prendete una crepe e ponete al centro un cucchiaio dell’impasto [17]. Sopra alla crema tagliate dei piccoli pezzetti di erba cipollina autandovi con delle forbici [18].
Ora chiudete la crepe a metà [19] e successivamente in quarti [20]. Le vostre crepe con crema di gamberetti sono ora pronte per essere servite [21].