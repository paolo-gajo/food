I paccheri, detti anche schiaffoni, sono un formato particolare di pasta tipico della tradizione napoletana. Tanti e ricchi possono essere gli ingredienti che vanno ad arricchire questo tipo di pasta che sulla tavola fa sempre un grande figurone, come la ricetta dei paccheri ripieni con salsiccia e funghi per esempio. Nella nostra ricetta abbiamo preparato un gustoso ripieno a base di baccalà e patate: una volta cotti, i paccheri vengono legati con un sottile filo di porro per formare dei piccoli bouquet adagiati su una morbida e delicata fonduta di formaggio. In un solo piatto abbiamo così riunito due pietanze gustose della tradizione popolare, che insieme creano un connubio elegante e raffinato!