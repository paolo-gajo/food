Per preparare i fusilli bucati melanzane e zucchine con primosale, per prima cosa lavate accuratamente le verdure sotto l'acqua corrente [1], poi spuntate le melanzane [2] e tagliatele a fettine nel senso della lunghezza [3] dello spessore di circa 3-4 mm.
Scaldate bene la griglia, poi mettetele a grigliare [4] per 3-4 minuti circa per lato, e una volta grigliate per bene, riponetele in una pirofila [5] e tenetele da parte. Spuntate poi le zucchine [6],
e tagliate anch'esse a fettine dello spessore di circa 3-4 mm. Procedete come per le melanzane, quindi mettete a grigliare le zucchine e fatele cuocere per circa 3-4 minuti per lato. Quando saranno grigliate bene da entrambi i lati, riponetele in una pirofila [9] e tenetele da parte.
Tagliate quindi le melanzane in piccoli pezzetti [10], e ripetete la stessa operazione anche per le zucchine [11], tagliandole a tocchetti [11]. Procedete tagliando anche il primosale a cubetti [12],
poi condite le melanzane con un po' d'olio [13] e sale [14] e condite allo stesso modo anche le zucchine. Buttate la pasta [15],
e, una volta cotta, scolatela, traferitela in una bacinella capiente [16] e aggiungete un po' d'olio per evitare che si attacchi [17]. Unite poi le zucchine, le melanzane [18]
e il primosale [19] nella ciotola, salate [20] e pepate. I vostri fusilli bucati melanzane e zucchine con primosale sono pronti per essere gustati! [21]