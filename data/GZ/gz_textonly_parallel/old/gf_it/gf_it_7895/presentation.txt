Il Carnevale è alle porte e in tutte le vetrine delle pasticcerie italiane ecco apparire le tradizionali zeppole, frittelle dolci farcite con due creme golose.Da Nord a Sud esistono diverse varianti di zeppole che hanno nomi diversi in base alle località di provenienza: castagnole (semplici o ripiene) e tortelli sono quelli più diffusi. Le zeppole sono dolcetti della tradizione molto amati, per questo abbiamo pensato di renderle ancora più gustose con un doppio ripieno di crema pasticceria classica e al cioccolato. Arricchite i vostri buffet delle feste con queste speciali zeppole ai due ripieni, conquisterete tutti i palati! E se vi avanza un pochino di crema, potete sempre tuffarla nelle rose di Carnevale!