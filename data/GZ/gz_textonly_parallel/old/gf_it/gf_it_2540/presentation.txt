Il tabuleh è un pietanza tipica della tradizione libanese; è un ottimo piatto unico adatto anche per la stagione estiva, e può essere preparato con largo anticipo prima di essere servito. Per la preparazione del tabuleh l’ingrediente principale è il burghul (simile per consistenza al couscous), un cereale integrale tipico dei paesi medio-orientali , ricco di sostanze nutritive tra cui vitamine e sali minerali, che viene tritato in grani più o meno grossi, da utilizzare a seconda della ricetta scelta. Per le minestre è consigliato il burghul a grana più grossa, mentre per le insalate fredde quello a grana più fine.