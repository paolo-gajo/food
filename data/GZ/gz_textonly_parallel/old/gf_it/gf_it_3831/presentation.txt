Voglia di una pausa salata? Possiamo improvvisare un originale happy hour con fantasia e gusto: cannoncini salati con caprino e pancetta. Pochi ingredienti sfiziosi e selezionati per un finger food che va a ruba! Si tratta di un aperitivo appetitoso che si accompagna benissimo con tutte le bevande, alcoliche e analcoliche! Striscioline di pasta sfoglia si trasformano in gusci fragranti pronti ad accogliere un ripieno speciale come questo: formaggio caprino e cubetti di pancetta dolce, leggermente spadellati per restituire il meglio della loro croccantezza! I cannoncini salati con caprino e pancetta sono proprio il miglior lato salato dei classici alla crema, provare per credere!