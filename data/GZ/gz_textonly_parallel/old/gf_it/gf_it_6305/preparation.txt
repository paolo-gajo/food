Per preparare il plumcake alle mele, lavate e dividete a metà le mele [1], poi eliminate i semini e il torsolo [2]. Tagliate 1 mela e mezza per il senso della lunghezza [3],
in questo modo sarà più facile ridurla a cubetti regolari da 1 cm circa [4]. Versate i pezzetti di mela in una ciotola, unite 50 g di zucchero di canna [5] e il succo di un'arancia spremuto e filtrato [6].
Mescolate e tenete da parte [7]. In una ciotola intanto versate le uova, 100 g di zucchero di canna [8] e il sale [9],
lavorate per un paio di minuti con le fruste elettriche [10], quindi unite l'olio di semi [11] e continuate a lavorare per amalgamare il tutto [12].
Setacciate la farina [13] e il lievito nella ciotola, aggiungete anche la cannella [14] e lavorate ancora con le fruste elettriche [15]
per ottenere un composto liscio e omogeneo [16]. Unite le mele che avevate messo a marinare con zucchero e succo d'arancia [17] e mescolate con una spatola per amalgamarle all'impasto [18].
Imburrate e infarinate uno stampo da plumcake e riempitelo con l’impasto. Con una mandolina affettate la mezza mela rimasta a fettine di circa 3 mm (19-20). Decorate la superficie del plumcake con le fettine di mela [21] coprendo l'intera superficie.
Spolverizzate con lo zucchero di canna [22] e cuocete in forno statico preriscaldato a 180° per 40 minuti sul ripiano medio. Una volta pronto, sfornate il vostro plumcake alle mele [23] e lasciatelo intiepidire. Quindi sformatelo [24] e affettatelo per gustarlo in tutta la sua bontà!