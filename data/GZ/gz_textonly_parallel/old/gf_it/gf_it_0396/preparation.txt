Per preparare l’insalata di patate iniziate lessando le patate con la buccia in acqua salata (ci vorranno circa 30 minuti, anche se il tempo varierà a seconda della dimensione delle patate) [1]. Quindi scolatele e lasciatele raffreddare. Nel frattempo preparate il dressing mischiando lo yogurt con la senape [2], la maionese [3],
l’erba cipollina e il prezzemolo tritati [4]. In ultimo salate e pepate a piacere. Quando le patate si saranno raffreddate, pelatele, tagliatele a dadi piuttosto grossi [5] e ponetele in una ciotola. Condite le patate bollite con questa gustosa salsina [6], mescolandole delicatamente per non romperle. Ponete l’insalata di patate in frigorifero per almeno mezz'ora prima di servirla, di questo modo le patate si insaporiranno!