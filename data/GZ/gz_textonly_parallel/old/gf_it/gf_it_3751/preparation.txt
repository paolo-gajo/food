Per preparare i mini supplì con prosciutto e scamorza serviranno 500 g di risotto alla parmigiana, fatto raffreddare. Se non l'avete, potete prepararlo seguendo la ricetta che trovate sul nostro sito. Tagliate a cubetti piccini il prosciutto cotto [2] e la scamorza [3]. 
Poi preparate la pastella: in una ciotola mescolate la farina setacciata, un pizzico di sale e l'acqua fredda aggiunta a filo [4]. Mescolate continuamente per evitare che si formino grumi [5]. Mettete a scaldare un pentolino con abbondante olio, così i mini supplì saranno completamente immersi durante la fruttura. Ora che avete tutto passate alla formazione delle palline: prelevate circa 50 g di riso alla parmigiana e date forma sferica [6].
Poi fate una piccola conca nel mezzo [7] e versate dei cubetti di prosciutto e di scamorza [8]. Quindi chiudete bene ruotando nel palmo delle mani [9].
Otterrete 10 piccole sfere con queste dosi. Disponetele su un foglio di carta forno man a mano [10], poi procedete immergendo una alla volta prima nella pastella [11] e poi nel pangrattato [12].
I mini supplì sono pronti [13] per la cottura: immergete un paio di pezzi alla volta nell'olio bollente a 170° (da misurare con termometro da cucina) [14]. Quando saranno pronti, scolate su un foglio di carta assorbente ed ecco pronti i vostri mini supplì con prosciutto e scamorza [15]!