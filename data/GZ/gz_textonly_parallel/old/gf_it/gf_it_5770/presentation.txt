Il cornbread è un famosissimo pane americano fatto con la farina di mais. Così abbiamo pensato di rivisitare questo grande classico per ottenere una variante panino da farcire con i funghi, sovrani indiscussi dell'autunno. Ecco alla il cornbread burger con porcino! Una stuzzicante versione metropolitana della polenta con i funghi che diventa un ghiotto street food dall'allure un po' gourmet. In questa ricetta utilizziamo soltanto il cappello del porcino, così da ricordare perfettamente il medaglione di carne. Immancabile poi una fetta di formaggio che possa diventare leggermente filante: non a caso abbiamo scelto una toma d'alpeggio perché la polenta, si sa, richiama proprio i sapori montanari... e stavolta sono tutti veg! Questo cornbread burger con porcino stuzzicherà il vostro palato insieme alle nostre fresche idee autunnali come i portobello ripieni e i cupcake di lasagne!