Il risotto cremoso ai peperoni con burrata è un risotto estivo sfizioso e irresistibile. Sono i peperoni e le cipolle rosse a rendere questo primo piatto perfetto per l'estate, ma anche i ciuffetti di burrata donano un'incredibile freschezza! A differenza del classico risotto ai peperoni, questa volta abbiamo trasformato questo ortaggio in una crema, con aggiunta di saporiti filetti di alici. Si sa che noi amiamo i risotti cremosi e siamo sicuri che anche i vostri ospiti apprezzeranno questo piatto!