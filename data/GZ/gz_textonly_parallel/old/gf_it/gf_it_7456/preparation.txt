Per preparare le palline di cocco iniziate a setacciare la ricotta all'interno di una ciotola per renderla più cremosa [1], poi unite lo zucchero a velo [2] e mescolate il tutto con una spatola [3].
Una volta ottenuto un composto uniforme, aggiungete anche 250 g di cocco rapé [4] e mescolate nuovamente, fino ad incorporarlo uniformemente [5]. A questo punto con un cucchiaio prelevate circa 20 g di impasto [6],
trasferitelo sul palmo della mano [7] e lavoratelo [8] in modo da ricavare una pallina [9].
Adagiatela in una ciotolina dove avrete posto il cocco rapè per la guarnizione finale [10] e muovetela delicatamente in modo da ricoprire l'intera superficie. Man a mano che le realizzate, trasferite le palline di cocco su un vassoio [11]: con queste dosi vi verrano 35 palline da 20 g l'una. Potete trasferirle in frigorifero per circa 10 minuti prima di servirle in modo che si compattino leggermente e soprattutto acquistino freschezza. Le palline al cocco sono pronte, non vi resta che servirle [12]!