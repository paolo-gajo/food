Per preparare la pasta verde agli spinaci mettete 60 gr di spinaci lavati e scolati [1] a lessare in un tegamino assieme a 2 cucchiai di acqua e un pizzico di sale. Coprite con un coperchio e lasciate cuocere ed asciugare gli spinaci [2] dopodiché passateli al setaccio [3]
per ottenere una crema liscia [4]. In una ciotola versate la farina setacciata, le uova (che avrete tenuto a temperatura ambiente) e la crema di spinaci [5], quindi amalgamate per bene gli ingredienti [6],
poi trasferitevi su di una spianatoia [7] ed impastate fino ad ottenere un impasto omogeneo; nel caso l’impasto non dovesse raccogliere completamente la farina o risultasse leggermente duro, aggiungete uno o due cucchiai di acqua tiepida e continuate a impastare fino a quando non risulterà liscio e compatto [8] e poi lasciatelo riposare coperto per almeno mezz’ora in luogo fresco. Dopo il riposo la pasta fresca risulterà più morbida ed elastica: preparatevi quindi a stenderla [9] per ottenere il formato che desiderate procedendo a mano (seguendo le indicazioni che trovate qui) oppure con la macchina apposita.