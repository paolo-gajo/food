Per preparare la focaccia senza glutine come prima cosa lessate le patate per circa 20 minuti (1-2). Poi schiacciatele in una ciotola [3] e lasciatele intiepidire. 
Versate l'acqua a temperatura ambiente in una brocchetta, aggiungete il lievito fresco [4] e mescolate con un cucchiaino fino a che non si sarà sciolto [5]. Quando le patate saranno tiepide, versate all'interno la farina di riso [8]
e quella di tapioca [7]. Aggiungete l'acqua in cui avrete disciolto il lievito [8] ed iniziate ad impastare con le mani [9]. 
Quando avrete ottenuto un composto uniforme unite il sale [10] e l'olio [11]. Impastate ancora fino a che tutto non sarà ben assorbito [12]. Non preoccupatevi se l'impasto dovesse risultare un po' appiccicoso. 
Coprite con la pellicola per alimenti [13] e lasciate lievitare per circa 2 ore, preferibilmente ad una temperatura di circa 27°. Trascorse le due ore [14] ungete uno stampo da 24 cm e versate l'impasto all'interno. Fate una leggera pressione con le mani in modo da stenderlo in maniera uniforme in tutta la teglia [15]. 
Versate l'olio sopra [16], schiacciate con le punta delle dita per imprimere i classici solchi [17], posizionate sopra i rametti di rosmarino [18]
e il sale grosso [19]. Cuocete in forno statico preriscaldato a 200° per 40 minuti. Sfornate la vostra focaccia senza glutine [20] e lasciate intiepidire prima di sformarla e servirla [21]. 