Le olive taggiasche sono le protagoniste di questa invitante ricetta: il pane al patè di olive. Tutto il gusto e il sapore intenso di queste piccole olive liguri è racchiuso in un filone soffice e saporito. Non si tratta della tipica pasta per il pane, quella che viene utilizzata per realizzare i classici filoncini alle olive per intenderci, ma ha una consistenza a metà tra una pizza farcita e un pane rustico, che ricorda nella preparazione un'altra ricetta sfiziosa: la treccia al pesto. Con il suo sapore sfizioso sarà perfetto da servire sul tavolo di un aperitivo; accompagnatelo con un tagliere di salumi e formaggi, sarà irresistibile!