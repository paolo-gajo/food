Per preparare la torta rustica salata, iniziate dalla pasta brisé: versate nel mixer la farina 00, aggiungete il burro freddo di frigo a pezzetti [1]. Unite quindi il sale [2] e l'acqua che dovrà essere ghiacciata [3]. Azionate le lame, giusto il tempo di creare un composto sabbioso.
Rovesciate il composto ottenuto su un piano di lavoro [4], impastate il tutto velocemente a mano [5], fino ad ottenere un impasto compatto e abbastanza elastico [6].
Formate un panetto, avvolgetelo nella pellicola trasparente [7], quindi riponetelo in frigo per almeno 30 minuti. Nel frattempo lavate poi sbucciate la patata, e tagliatela a fette sottili di circa 2-3 mm con una mandolina [8] o al coltello; trasferite le fettine in una ciotola colma di acqua fresca per evitare che anneriscano [9].
Prendete lo speck e riducetelo a listarelle di 3-4 mm [10], quindi passate alla fontina: tagliatela a listarelle [11], poi riducetela a cubetti di circa 1 cm [12].
Passato il tempo di riposo del panetto di brisé, riprendetelo e stendetelo con un mattarello sul piano di lavoro leggermente infarinato [13]. Dovrete ottenere una sfoglia spessa 4-5 mm [14]. Coppate con un coppapasta di 24 cm di diametro [15]
e tenete da parte l'eccesso di pasta [16] che vi servirà per realizzare il bordo della torta rustica salata. Quindi in uno stampo da 24 cm di diametro (se possibile con fondo removibile) ponete il disco di pasta brisè che avete realizzato [17]. Impastate a mano la pasta avanzata per ricompattarla [18],
quindi iniziate a lavorarla con le mani per creare un filoncino [19] che dovrà essere lungo 1 metro e mezzo circa e che andrete poi a piegare a metà [20]. Partendo dalla parte unita, iniziate ad arrotolare il cordoncino su se stesso in modo da creare un motivo intrecciato [21]
Una volta terminato [22], sigillate gli estremi e arrotolate il cordoncino su se stesso a chiocciola [23]; una volta terminato, srotolate il cordoncino all'interno della teglia man a mano per creare il bordo della vostra torta rustica salata [24]. Quando avrete terminato, sigillate le estremità.
una volta terminato, srotolate il cordoncino all'interno della teglia man a mano per creare il bordo della vostra torta rustica salata. Quando avrete terminato, sigillate le estremità. Preriscaldate il forno in modalità statica a 190°, poi passate a farcire la torta: adagiate sul fondo le listarelle di speck poi ricoprite con i dadini di fontina [25] e per finire distribuite su tutta la superficie le fettine di patate scolate dall'acqua fredda di ammollo, sovrapponendole leggermente per ricoprire con cura tutta la superficie [26]. Salate e pepate a piacere, poi spolverizzate con le foglioline di timo e la paprika [27].
Infine, spennellate i bordi della torta rustica con il latte [28]. Cuocete la torta in forno statico preriscaldato per 60 minuti a 190°. A cottura ultimata sfornate la vostra torta rustica salata [29] e lasciatela intiepidire prima di sformarla e portarla in tavola su un piatto da portata [30].