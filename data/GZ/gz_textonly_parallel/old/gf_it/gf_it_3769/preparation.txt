Per preparare le schiacciate con pollo alla paprika e peperoni rossi, iniziate proprio dai peperoni. Lavateli sotto acqua corrente fredda, poi togliete la calotta e divideteli a metà. Prelevatene la dose necessaria alla ricetta, privatela dei semi e divideteli prima a in striscioline [1], poi a bastoncini sottili lunghi circa 4 cm l'uno. Raccoglieteli in una ciotola. Intanto prendete il petto di pollo, eliminate le parti più grasse se necessario e tagliatelo a strisce [2], poi dividetele ancora [3].
Quindi ricavate dei bocconcini piccoli di poco più che 1 cm [4]. In una padella scaldate un filo d'olio e aggiungete i bocconcini di pollo [5]. Fateli rosolare per qualche istante mescolando per farli scottare da tutti i lati. Quindi salate a vostro gusto.
Aggiungete al pollo anche la paprika dolce (o piccante, se preferite) [7] e poi i pezzetti di peperoni che avevate messo da parte [8]. Mescolate e cuocete a fuoco medio per 15 minuti [9], girando spesso gli ingredienti e se serve potete aggiungere un po' di acqua per favorire la cottura.
A cottura ultimata, sbriciolate con le mani le foglioline di timo fresco in padella [10] e spegnete il fuoco. Fate intiepidire il pollo alla paprika con i peperoni, poi iniziate a comporre le vostre schiacciate: aiutatevi con un cucchiaino per farcire ogni schiacciata [11] e a vostro piacimento potete aggiungere ancora qualche fogliolina di timo [12]. Servite le vostre schiacciate con pollo alla paprika e peperoni rossi come gustoso finger food!