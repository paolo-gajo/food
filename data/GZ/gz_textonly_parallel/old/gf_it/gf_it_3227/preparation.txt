Per preprare le capesante gratinate alla provenzale, iniziate ponendo le capesante in una teglia da forno con il guscio rivolto verso il basso [1]. Per farle rimanere dritte ed evitare che la farcia esca dal guscio potete realizzare un supporto in questo modo: tagliate dei fogli di alluminio della lunghezza di cm 20 ed arrotolateli su se stessi fino ad ottenere un bastoncino che andrete ad unire alle due estremità dandogli la forma di un anello, posatelo quindi sotto ogni capasanta. Preparate la farcia: private il pane pugliese della crosta e riducetelo in briciole con l’aiuto di un mixer, ponetelo quindi in una ciotola e aggiungete il parmigiano grattugiato e l’aglio schiacciato (2-3).
Prendete ora le erbe (prezzemolo, basilico, maggiorana e timo) e tritatele [4]. Mischiatele al pane [5], salate, pepate [6]
e aggiungete l’olio tenendone da parte qualche cucchiaio [7]. Per amalgamare meglio il tutto aggiungete il brodo vegetale fino ad ottenere un composto denso, nè troppo liquido, nè troppo solido [8]. A questo punto riducete i pomodorini a cubetti [9]
e adagiateli sulle capesante [10]. Infine coprite le capesante con il composto di mollica ed erbe (11-12) e irroratele con l'olio rimasto. Mettete in forno caldo a gratinare a 250° per 20-25 minuti, fino a far dorare la superficie. Servite le capesante gratinate alla provenzale ben calde!