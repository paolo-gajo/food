Il bello della pasta è poter creare piatti sempre nuovi, sbizzarrendosi con gli abbinamenti! Oggi vi portiamo in riva al lago, per farvi assaporare un piatto dal gusto delicato ma intenso: pasta con la trota! Questo primo piatto vi stupirà per il suo equilibrio di sapori e consistenze: la carne delicata della trota viene impreziosita con il gusto intenso della verza tagliata a julienne, la sapidità delle alici e la freschezza del pomodoro. Una sinfonia di sapori che stupirà i vostri commensali con ingredienti semplici e genuini che uniscono terra e mare. Preparate insieme a noi la pasta con la trota per un pranzo saporito e gustoso!