Per prima cosa preriscaldate il forno a 200° e imburrate due placche da forno.Preparate i bignè con le dosi indicate in questa ricetta e il procedimento che invece trovate qui. Dopo aver disposto i vostri mucchietti di pasta choux sulle placche [1]. Cuocete i bignè in forno statico preriscaldato per 15 minuti a 220° evitando di aprire il forno durante la cottura. Trascorsi i primi 15 minuti abbassate la temperatura a 190° e cuocete la pasta choux per altri 10 minuti. Se volete cuocere i vostri bignè in forno ventilato preriscaldatelo a 175° e cuocete i bignè per 30 minuti. A questo punto spegnete il forno e lasciate all'interno i bignè per altri 30 minuti con lo sportello leggermente aperto (mettete tra lo sportello e il forno un cucchiaio di legno); questo servirà a fare asciugare bene l'interno, quindi estraeteli dal forno [2] e teneteli da parte a raffreddare [3].
Nel frattempo preparate la besciamella con le dosi indicate in questa ricetta e il procedimento che potete trovare qui.Tagliate a fette spesse circa 1/2 cm il formaggio [4] e grattugiatelo [5]. In un pentolino fate scaldare il burro con l'olio e saltate la polpa di granchio per un paio di minuti, regolate di sale e paprika e trasferite la polpa di granchio in una ciotola, aggiungete metà della besciamella e mescolate bene [6].
Versate anche il groviera grattugiato in una ciotola con la besciamella avanzata [7] e mescolate per bene [8], regolate eventualmente di sale.Tagliate i 20 bignè a metà con un coltellino dalla lama sottile [9] e affilata
e vuotateli leggermente all'interno [10]; riempiteli con le due farce [11].Lasciate da parte una piccola quantità di ognuna delle due farce che vi servirà per guarnire la sommità dei bignè assieme al timo e all’erba cipollina [12].Se non li consumate immediatamente, metteteli in frigorifero in un contenitore con il coperchio e tirateli fuori 15 minuti prima di servirli