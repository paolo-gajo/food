Siete alle prese con la scelta di un menu estivo per le vostre cene in compagnia? L’idea per un antipasto fresco e leggero ve la suggeriamo noi: filetti di tonno con salsa ai capperi. Un sapiente mix di sapori e profumi che combinati insieme sapranno stuzzicare l’appetito dei vostri ospiti. Un filetto di tonno dalla carni tenere e saporite incontra piccoli frutti di capperi freschi e ravanelli croccanti e dalla tipica nota piccante, ad equilibrare il tutto una cascata di foglioline verdi e tondeggianti di insalata valeriana. Il tocco magico finale altro non è che una sfiziosa salsa di capperi, un condimento alternativo ed originale che sorprenderà piacevolmente al primo assaggio. I filetti di tonno con salsa ai capperi sono facili e veloci da realizzare perché non richiedono la cottura, un motivo in più per scegliere questa ricetta!