Le patate sono così versatili che si potrebbe dedicare un intero libro di ricette solo alle preparazioni che le vedono protagoniste! Intramontabili compagne dei secondi piatti di carne o pesce, sono da sempre anche muse ispiratrici di moltissime ricette come le crocchette, i gateau, le crostate salate oppure le polpette, come quelle che vi proponiamo in questa ricetta. Le nostre polpette di patate al forno sono dei gustosi e morbidi bocconcini pensati per chi preferisce una cottura leggera e salutare rispetto alla frittura. Accompagnatele con una salsa fresca e aromatica a base di yogurt greco e mentuccia oppure con una finta maionese senza uova!