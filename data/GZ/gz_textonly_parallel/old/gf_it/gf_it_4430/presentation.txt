Avete comprato le sarde al mercato questa mattina? Potete adagiarle su un morbidissimo lievitato come la sardenaira ligure oppure farvi ispirare dalla cucina siciliana per gustosissime sarde a beccafico... ma se il tempo è poco e siete alla ricerca di un'idea diversa possiamo suggerirvi le orecchiette con sarde e pomodorini, un primo piatto appetitoso e facile da preparare. Il profumo del basilico e del limone vi inebrierà insieme al condimento ricco e saporito delle orecchiette con sarde e pomodorini!