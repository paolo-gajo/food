L’estate richiama la voglia di ghiaccioli e gelati: freschi, golosi e colorati, sono le merende preferite per rigenerarsi durante le giornate più calde. Gelato al cioccolato, alla panna e al limone... accanto a questi classici gusti, amati da sempre, abbiamo voluto sperimentare nuovi sapori sostituendo il latte vaccino con il latte di cocco per venire incontro anche alle esigenze di chi è intollerante al lattosio oppure ha scelto uno stile di vita vegano. Il gelato al cocco senza gelatiera ci ha conquistato al primo assaggio, e non ci siamo fermati qui! Con l’aggiunta di pistacchi e cioccolato abbiamo realizzato altre due ghiotte varianti sul tema che vi permetteranno di servire un gustoso tris di gelati al latte di cocco, uno più buono dell’altro.