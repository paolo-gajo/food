E’ arrivata la bella stagione e avete voglia di preparare un buon piatto fresco e veloce? La pasta fredda è la soluzione ideale se non volete rinunciare ad un pasto gustoso e ricco, adatto sia da portare in ufficio per una pausa pranzo fresca e rigenerante, sia da gustare sotto l’ombrellone, per un picnic all’aperto o per una cena tra amici! Una ricetta light che si presta a tantissime gustose varianti: noi ve ne proponiamo una saporita e colorata con zucchine, carote e piselli e l’aggiunta di cubetti di mortadella ed Emmentaler, che rendono questo piatto ancora più saporito. Non possono mancare le erbe aromatiche! Il timo e il basilico danno un profumo irresistibile alla pasta fredda, aggiungendo un tocco in più al vostro piatto. Con la pasta fredda è impossibile non accontentare tutti, e se avete voglia di un piatto leggero ma allo stesso tempo sfizioso, questa è la ricetta perfetta per voi!