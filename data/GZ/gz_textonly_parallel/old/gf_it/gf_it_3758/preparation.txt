Tagliate a rondelle il pomodoro [1] e la mozzarella a fette. Dividete ulteriormente ogni fetta di mozzarella in 4 parti facendo in modo che queste risultino della stessa grandezza della fetta di pomodoro [2]. In una ciotolina mescolate bene l’olio con sale e pepe [3].
Ora adagiate sulle Schiacciate “La Bottega di Olivia&Marino” una fettina di pomodoro [4], poi una fetta di mozzarella [5] e ripetete un’altra volta la stessa operazione; chiudete il tutto con una fettina di pomodoro. Quindi versate un filo di olio su ogni torretta [6]. Fermate la torretta con uno stuzzicadenti o un piccolo spiedino di legno e decorate, in cima, con due foglioline di basilico.