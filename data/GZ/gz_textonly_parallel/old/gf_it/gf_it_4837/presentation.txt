I fagottini di speck ripieni di robiola con torcelli sono degli originali finger food, ideali da realizzare per un aperitivo sfizioso o un insolito break. Preparare questa ricetta è davvero semplice, ma il risultato è simpatico e accattivante: in pochi minuti sarete in grado di portare in tavola dei graziosi fagottini di speck farciti con una gustosa crema di robiola, insaporita con paprika dolce e aromatizzata con timo, basilico ed erba cipollina. 