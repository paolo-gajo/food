Per preparare la minestra di verdure estiva, tagliatele le zucchine a pezzi cilindrici che sbuccerete e dividerete a metà per il senso della lunghezza [2]. Eliminate la polpa interna delle zucchine aiutandovi con un cucchiaio [3], tagliate le zucchine a fette spesse circa 1 cm, non devono essere troppo sottili altrimenti si sfalderanno in cottura.
Sbucciate le patate e tagliatelea spicchi [4] procedete in questo modo anche per le cipolle, dopo averle sbucciate ricavate degli spicchi [5]; ora occupatevi dei pomodori: tagliate i pomodori a metà, eliminate i semi interni con l'aiuto di un cucchiaio [6]
e poi tagliatea spicchi anch'essi [7]. Eliminate dalle costole di sedano gli eventuali filamenti con un pelapatate [8], poi tagliatele a pezzetti di circa 2 cm;
Ora che tutte le verdure sono pronte [10], ponete sul fuoco un tegame capiente, adagiate le verdure tagliate: le patate [11], le zucchine [12],
il sedano [13], i pomodori [14], le cipolle [15].
Unite lo spicchio di aglio intero [16] e le foglie di basilico per aromatizzare la minestra, versate un cucchiaio di olio di oliva [17] salate e poi per finire coprite con l'acqua le verdure [18].
Coprite il tegame con un coperchio [19] e fate cuocere per 30 minuti a fuoco dolce (trascorsi i quali controllate che tutte le verdure siano ben cotte). E’ molto importante che non mescoliate mai le verdure con un mestolo per non sfaldarle; limitatevi eventualmente a scuotere dolcemente il tegame. Dopo circa 20 minuti di cottura controllate lo stato delle verdure; aggiustate di sale e aggiungete dell’acqua calda se ce ne fosse bisogno, tenendo conto che a fine cottura il liquido di cottura dovrà essere parzialmente assorbito dalle verdure. A fine cottura, aggiungete il restante olio, pepate, eliminate con una pinza da cucina l'aglio intero [20] e lasciate raffreddare a temperatura ambiente. Servite la minestra di verdure estiva a temperatura ambiente o fredda da frigorifero, aggiungendo un filo di olio crudo [21] e foglie di basilico fresche.