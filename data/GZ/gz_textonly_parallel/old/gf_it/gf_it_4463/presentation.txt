Ma chi l’ha detto che la minestra è un piatto da gustare solo nel periodo invernale? Con l’arrivo della bella stagione abbiamo a disposizione molte più verdure per arricchire questa pietanza tradizionale, sana e depurativa. La minestra di verdura estiva è una preparazione rustica da gustare a temperatura ambiente o fredda; per questa ricetta abbiamo scelto delle zucchine bianche lunghe più saporite e dolci, una varietà dalle buccia verde chiaro e dalla forma notevolmente allungata che possono raggiungere dimensioni notevoli (anche 1 metro e mezzo!). Dopo aver tagliato le verdure a spicchi, verranno adagiate in una casseruola, coperte di acqua e lasciate stufare. Una volta pronta, lasciate intiepidire la minestra di verdure estiva e gustatela accompagnandola con croccanti crostini di pane. Provate anche la versione estiva della pasta e fagioli!