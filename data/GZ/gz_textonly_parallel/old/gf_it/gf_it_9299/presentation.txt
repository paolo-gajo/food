Le lasagne di Carnevale sono un sostanzioso e gustosissimo piatto unico tipico del sud Italia, che viene usualmente cucinato nel periodo di Carnevale, in particolare il Martedì o il Giovedì Grasso.Le lasagne di Carnevale sono un piatto ricco di ingredienti tra cui mozzarella, scamorza, salsa di pomodoro, uova, polpettine, ricotta e ovviamente ragù.Il ragù che viene utilizzato per questo tipo di lasagne è cucinato con tanti e differenti pezzi di carne e cambia di famiglia in famiglia nel paesi del sud. Tante e diverse sono infatti le versioni di questo ragù, proprio come viene rappresentato nel film "Sabato, Domenica e Lunedì" in cui delle clienti di una macelleria cominciano a discutere per poi arrivare ad un litigio vero e proprio per affermare la propria ricetta del ragù su quelle delle altre.Le lasagne di Carnevale sono un piatto unico che, sebbene sia tipico di questo particolare periodo dell'anno, può essere servito in ogni stagione o anche al pranzo domenicale.Le lasagne di Carnevale possono essere preparate anche con altri ingredienti e lasciano quindi ampio spazio alla vostra fantasia che potrà rendere questo piatto ancora più buono e vicino ai propri gusti personali.