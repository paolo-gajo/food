Il tramezzino ai tre sapori è uno sfizioso pane insaporito da tre creme colorate che oltre a renderlo molto saporito lo rendono anche molto bello da guardare. In questa ricetta le creme sono state aromatizzate con salmone, pesto e erbe, ma ognuno potrà scegliere secondo i propri gusti e secondo gli ingredienti disponibili con cosa “colorare” le creme che si alternano agli strati di pancarrè . Lo stesso consiglio vale anche per il pane: noi abbiamo utilizzato il pane integrale e quello bianco, ma ognuno potrà procedere come preferisce. Il tramezzino ai tre sapori è l’ideale da servire in un buffè o per accompagnare un pranzo leggero.