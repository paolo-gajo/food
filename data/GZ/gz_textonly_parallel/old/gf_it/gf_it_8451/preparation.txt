Per pareparare le pita, versate il lievito di birra disidratato (in alternativa potete usare 12 g di lievito fresco) in una ciotolina, aggiungete poca acqua tiepida e il malto (o lo zucchero) (1-2). Mescolate bene per far sciogliere tutti gli ingredienti e unite il composto alle due farine che avrete setacciato dentro ad una ciotola capiente [3].
Impastate con la punta delle dita [4]. Nella restante acqua tiepida sciogliete il sale [5] e unite l'olio [6].
Versate l’acqua con il sale e l'olio a filo sulla farina [7] e impastate fino ad ottenere composto ben amalgamato. Trasferitelo su di una piano di lavoro e continuate a lavorare l'impasto, che dovrà risultare liscio ed elastico e modellatelo come una palla [8]. Fate lievitare l'impasto delle pita in una ciotola oliata [9]
e ricopritela con pellicola trasparente [10]. Mettete a lievitare nel forno spento ma con la luce accesa, per accelerare la lievitazione, per due ore. Quando l'impasto avrà raddoppiato di volume [11] dividetelo in 8 parti del peso di circa 100 gr l’una [12]
e date ad ogni pezzo la forma di pallina [13]. Stendete con un matterello fino ad ottenere delle sfoglie leggermente ovali di circa 2 mm di spessore e 20 cm di diametro [14]. Sistemate le pita su una leccarda, foderata con carta forno, in modo che non siano attaccate tra loro e spennellatele leggermente con un’emulsione di olio e acqua [15].
Lasciatele lievitare coperte con della pellicola per almeno 40 minuti, ancora in forno spento ma con la luce accesa. Terminata la lievitazione, spruzzatele ancora con dell'acqua [16] e spostate le pita insieme alla carta forno su un'altra leccarda già riscaldata in forno statico a 250°. Infornate le pita per 5 minuti, il tempo che si dorino nella parte inferiore e restino bianche in quella superiore [17] e conservatele immediatamente impilate sotto una campana di vetro [18] se non le usate subito. Le vostre pita sono pronte per essere gustate!