Per preparare la torta di panettone gastronomico, tagliate il panettone salato a fette di circa 3 centimetri [1], ottenendo così 6 fette. Imburrate una tortiera a cerniera di 20 cm, bagnate nel latte una prima fetta di panettone [2] e adagiatela sul fondo della tortiera applicando una leggera pressione [3].
Bagnate e adagiate anche una seconda fetta facendo una leggera pressione per ricoprire interamente il fondo [4]. Distribuite le fette di prosciutto cotto [5], la ricotta [6],
alcuni aghi di rosmarino e l'olio [7], aggiustate di pepe e ricoprite questo strato con altre due fette di panettone bagnato avendo sempre cura di disporle uniformemente. Adagiatevi dunque, creando il secondo strato, la bresaola [8], aggiungete lo chevre (il formaggio di capra francese) [9],
l’olio, il rosmarino e del pepe (10-11). Terminate con l’ultimo strato: bagnate ancora due fette di panettone nel latte [12]
e adagiatele all'interno della tortiera [13], cospargete la superficie con il Parmigiano [14], il rosmarino, un giro d’olio [15], il pepe.
Una volta terminato [16], cuocete in forno statico già caldo a 200° per 25-30 minuti. Sfornate [17], poi sformate la vostra torta di panettone gastronomico e servite a fette [18].