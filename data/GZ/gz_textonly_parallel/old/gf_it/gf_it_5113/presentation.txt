Un solo gusto non vi basta? Ecco l'idea che fa per voi: i panini tricolore. Basterà dividere l'impasto in tre, lasciandone uno neutro e aggiungendo agli altri due basilico in uno e paprika nell'altro...il gioco è fatto! Queste piccole pagnotte patriottiche sono croccanti fuori e morbide dentro, coloreranno la vostra tavola e saranno perfette con salumi, formaggi ma anche per deliziose scarpette a tema italiano: per raccogliere il sughetto di una buona parmigiana, per accompagnare un succulento spezzatino! Arricchite il cestino del pane con questi fragranti panini tricolore: insieme ai grissini staranno benissimo!