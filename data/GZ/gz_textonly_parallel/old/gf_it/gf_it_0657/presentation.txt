La calamarata con ragù di pesce spada è un primo piatto dai sapori mediterranei preparato utilizzando un tipico formato di pasta partenopeo, la calamarata, così chiamato per la sua somiglianza con gli anelli di calamaro con i quali, spesso, viene condita. Il sugo in questo caso è preparato con una dadolata di pesce spada saltato a parte e una salsa di pomodorini freschi aromatizzati con aglio e capperi. Questo formato di pasta è ormai molto diffuso e facilmente reperibile ma, se non riusciste a trovarlo, potete sostituirlo tranquillamente con dei paccheri o delle mezze maniche. Questo delizioso ragù va benissimo anche con la pasta e briciole di pane provate per credere! 