Per preparare la calamarata con ragù di pesce spada come prima cosa lavate i pomodorini, asciugateli e tagliateli a metà [1]. Scaldate l’olio in una padella con uno spicchio d’aglio intero [2], quindi versatevi i pomodorini [3].
Salate [4], pepate e mescolate per far insaporire il tutto, poi aggiungete i capperi [5], coprite con coperchio [6] e proseguite la cottura per 20 minuti a fuoco dolce. 
Nel frattempo occupatevi dello spada: se dovesse essere necessario tagliatelo a fette [7], eliminate la pelle [8] e riducetelo a cubetti [9]. Mettete sul fuoco una pentola colma d'acqua, salata a piacere, che servirà per la cottura della pasta. 
In un'altra padella scaldate dell’olio con uno spicchio d’aglio intero [10], aggiungete lo spada e lasciatelo rosolare leggermente [11]. Sfumate con il vino bianco [12], 
eliminate lo spicchio d'aglio [13] e condite con sale e pepe [14]. Nel frattempo l'acqua sarà arrivata a bollore e potrete cuocere la pasta [15]. 
Trascorsi i 20 minuti eliminate lo spicchio d'aglio dai pomodorini [16] e dal pesce. Aggiungete i cubetti di spada al condimento [17] e, non appena la pasta sarà cotta, scolatela e trasferitela direttamente nel tegame [18]. 
Saltate il tutto per pochi istanti [19], aggiungete il prezzemolo tritato [20] e mescolate ancora. Impiattate e servite la vostra calamarata con ragù di pesce spada [21]! 