Stanchi del solito pollo arrosto? E’ giunta l’ora di provare una variante di questa preparazione casalinga con una nota di sapore alternativa: le cosce di pollo allo yogurt. Croccanti fusi avvolti da una salsa profumata al limone, fresca e stuzzicante. Pochi ingredienti sapientemente mixati per ottenere un piatto dal gusto equilibrato che oltre ad essere delizioso è anche semplice da realizzare! Con le cosce di pollo allo yogurt porterete in tavola un piatto insolito e accattivante che attirerà la curiosità dei vostri ospiti. Al primo morso si convinceranno anche i più scettici della bontà di questo abbinamento dal retrogusto piacevolmente acidulo.