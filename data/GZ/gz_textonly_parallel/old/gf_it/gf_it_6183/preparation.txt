Per preparare la crostata morbida con Nutella® iniziate dalla base: in una ciotola versate il burro morbido a pezzetti e iniziate a lavorare con le fruste elettriche e lo zucchero [1]. Cercate di rendere il composto chiaro e spumoso. Poi unite le uova una alla volta [2] e lavorate ancora il composto [3].
Aromatizzate con i semi di mezza bacca di vaniglia [4]. Unite poi la farina di mais fioretto [5], farina di mandorle e farina 00 [6].
Unite anche il lievito [7] e lavorate ancora con le fruste elettriche [8]. Una volta che avrete ottenuto un impasto piuttosto denso e omogeneo, versatelo in uno stampo furbo da 22 cm di diametro, solo imburrato [9].
e livellate con la spatolina (10-11). Infornate in forno statico già caldo a 180° per circa 25 minuti. Una volta pronta sfornate la crostata [12] e lasciate intiepidire.
Una volta tiepida, sformate la torta capovolgendola su un piatto da portata [13] e lasciate raffreddare completamente. Una volta fredda, inserite Nutella® nella sac-à-poche con bocchetta liscia e create una spirale al centro della crostata [14]. Distribuite su tutta la superficie con una spatola [15]
Decorate con ribes rosso e more [16] e cospargete solo i bordi della crostata morbida con zucchero a velo [17]. La crostata morbida con Nutella® è pronta per essere servita [18].