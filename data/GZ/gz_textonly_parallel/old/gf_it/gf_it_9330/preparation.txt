Per realizzare le rose di patate e bacon per prima cosa lavate le patate, poi affettatele il più sottilmente possibile con una mandolina [1]. Prendete una fetta di bacon e adagiatevi sopra le fette di patate una accanto all’altra [2], fino a ricoprirla completamente [3].
Salate [4], pepate [5] e insaporite con del timo [6].
Spolverizzate la superficie con del Pecorino grattugiato [7], poi arrotolate la fetta [8] per formare una rosellina [9].
Man mano che formate le roselline inseritele all’interno di una teglia per mini muffin [10], condite con un filo di olio e il pepe [11] e cuocete in forno statico preriscaldato a 200° per 20 minuti. A cottura ultimata, sfornate le rose di patate e bacon e lasciatele intiepidire prima di gustarle [12].