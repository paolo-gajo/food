Per preparare il risotto cacio e pepe come prima cosa realizzate il brodo: eliminate la crosta dal pecorino [1] e tenetela da parte. Sbucciate lo scalogno [2], dividetelo a metà [3] 
e tostatelo sul fondo di un tegame dovente [4]. Aggiungete poi l'acqua, il pepe [5], il sale grosso [6]
e la crosta di Pecorino [7]. Lasciate sobbollire per 30-40 minuti [8], poi utilizzando una schiumarola a maglie strette estraete scalogno, pepe e la crosta di pecorino [9]. 
Nel frattempo sistemate i grani di pepe su un tagliere e pestate i grani con un batticarne in modo da macinarlo grossolanamente (10-11). Poi grattugiate anche il pecorino e tenete da parte [12]. 
Versate il riso in un tegame caldo [13] e tostatelo a secco, senza aggiungere olio o altri grassi [13], fino a che toccandolo non lo sentirete scottare. A questo punto iniziate a bagnarlo con il brodo caldo [14] e proseguite la cottura in questo modo, aggiungendo altro brodo al bisogno. Una volta che il riso sarà cotto [15] spegnete il fuoco. 
Mantecate con il burro [16], il Pecorino [17] e quasi tutto il pepe [18], tenendone da parte un po' per la decorazione finale. 
Mantecate il risotto mescolando il tutto [19] e se necessario unite ancora un mestolino di brodo. Decorate con il pepe tenuto da parte [20] e qualche scaglietta di pecorino prima di servire [21]. 