Ormai ci conoscete e sapete che amiamo prender spunto dalle ricette più classiche per crearne sempre di nuove, appetitose allo stesso modo ma che ancora non fanno parte dei libri di cucina. Oggi siamo volati nel Lazio, per trarre il meglio da una delle ricette romane più apprezzate al mondo... questa volta non stiamo parlando della carbonara, ma della mitica cacio e pepe! Al posto dei classici spaghetti abbiamo utilizzato un ottimo riso carnaroli. Cotto in un brodo, che ricorda il profumo di una minestrina al formaggio, il riso manterrà la stessa cremosità e lo stesso gusto ricco e deciso del piatto originale! Otterrete un piatto semplice, perfetto da preparare ogni giorno!