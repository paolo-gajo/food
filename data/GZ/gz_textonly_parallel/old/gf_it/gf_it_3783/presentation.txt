Uno strudel salato o un pane realizzato come fosse uno strudel? Solo preparando ed assaggiando questa preparazione lo scoprirete: lo strudel di pane ripieno di salsiccia è una morbida preparazione lievitata arricchita con un ripieno di salsiccia luganega saltata in padella e sfumata con il vino rosso. In abbinamento una teglia di funghi saporiti, preparata con funghi champignon e una panure di pangrattato, formaggio grattugiato ed erbe aromatiche. Una vera goduria per il palato, da abbinare insieme per un aperitivo oppure come pietanze di una cena saporita e sostanziosa! Scoprite come è semplice preparare lo strudel di pane ripieno di salsiccia e teglia di funghi saporiti!