Per preparare le melanzane e cipolle al forno, iniziate mettendo le melanzane e le cipolle, lavate e asciugate, in una teglia ricoperta da carta forno. Lasciatele pure intere e non sbucciatele. Fatele cuocere in forno preriscaldato per circa un'ora a 180 gradi (160 gradi per circa 50 minuti se ventilato), regolatevi anche in base alla grandezza degli ortaggi. Quando appariranno molli e raggrinzite spegnete il forno e fatele raffreddare [1]. Tagliate la parte iniziale della melanzana [2] e spellatela [3].
Tagliata la melanzana a fette alte circa tre centimetri [4]. Tagliate quindi ciascuna fetta in tre-quattro pezzi [5]. Prendete le cipolle e eliminate la parte finale della cipolla [6].
Togliete la buccia della cipolla, aiutandovi con un coltellino [7], tagliale la cipolla a met√† [8] e privatela del cuore [9].
Tagliate ora la cipolla a pezzi piuttosto grossi [10]. A questo punto mettete i pezzi di cipolla e melanzana in una terrina, salate e pepate [11], aggiungete uno spicchio d'aglio privato della buccia [12],
l'olio di oliva [13], il basilico a pezzi [14], la mentuccia [15],
il prezzemolo tritato [16], l'origano [17], il peperoncino [18].
Mescolate il tutto in modo da distribuire bene gli odori [19], quindi eliminate lo spicchio d'aglio [20]. Le vostre melanzane e cipolle al forno sono pronte, non vi resta che servirle!