Per preparare la salvia fritta in pastella lavate bene le foglie di salvia sotto abbondante acqua fresca corrennte [1], poi fatele asciugare su di un vassoio foderato con carta assorbente da cucina [2]. Versate la farina in una ciotola e aggiungete la birra fredda poco alla volta, mescolando con una frusta [3];
continuate a mescolare fino ad ottenere un pastella omogenea e priva di grumi [4], poi regolate di sale a vostro piacere [5]. Una volta pronta, intingete le foglie di salvia una per una nella pastella che avete preparato [6],
girandole da entrambi i lati [7], fino a quando risulteranno completamente coperte [8]. Mettete sul fuoco a scaldare l'olio di semi, controllando che raggiunga la temperatura di 170° con l'aiuto di un termometro da cucina. A questo punto friggete le foglie di salvia pochi pezzi alla volta [9]:
quando le foglie saranno dorate, toglietele dall’olio con una schiumarola [10] e ponetele a scolare su della carta assorbente da cucina [11]. Aggiustate di sale e servite le foglie di salvia fritte in pastella immediatamente [12].