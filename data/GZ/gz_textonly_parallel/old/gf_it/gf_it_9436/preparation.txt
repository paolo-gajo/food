Per realizzare il polpettone in cassetta iniziata preparando la pasta brisèe. Mettete nel frullatore la farina [1], il burro a pezzi freddo di frigo [2], un pizzico di sale e frullate il tutto fino ad ottenere un composto dall'aspetto sabbioso e farinoso. A questo punto, disponete il composto ottenuto su una spianatoia [3].
nella classica forma a fontana ed impastate il tutto velocemente aggiungendo poco alla volta l'acqua fredda [4] fino ad ottenere un impasto compatto, sodo ed abbastanza elastico. Una volta pronta [5], avvolgete la vostra pasta brisè in un foglio di pellicola da cucina [6] e lasciatela riposare in frigo per almeno 40 minuti.
Ora dedicatevi all’impasto del polpettone: in una ciotola capiente, unite la carne di manzo, la pancetta a cubetti, la mortadella [7], i pezzetti di mollica [8], il pecorino grattugiato [9],
il parmigiano anch'esso grattugiato [10], le 4 uova intere [11] e uno spicchio di aglio schiacciato. Aggiungete il pangrattato [12], aromatizzate con il prezzemolo e la maggiorana tritati,
un pizzico di noce moscata grattugiata [13], sale e pepe. Mescolate l’impasto con un cucchiaio di legno per amalgamare gli ingredienti [14] fino ad ottenere un composto omogeneo e ben compatto [15].
Ora prendete la pasta brisèe, stendetela in una sfoglia sottile rettangolare [16]. Imburrate lo stampo, rivestitelo di carta da forno avendo cura di lasciare delle alette laterali per estrarre meglio il polpettone dallo stampo e foderate l’interno con la pasta brisèe, aiutatevi con il mattarello per adagiare la sfoglia [17] e ponete all’interno il polpettone, create un incavo centrale per il verso lungo [18]
e posizionate all'interno le 4 uova sode [19]. Ricoprite la superficie con altro impasto [20] e chiudete con la sfoglia di pasta brisèe che avanza dal bordo [21],
ritagliate la pasta in eccesso e pizzicate i bordi in modo da saldare bene la pasta. Sbattete l’uovo con un cucchiaio di latte e spennellate il polpettone in modo che la pasta risulti dorata e croccante [22]. Con la pasta avanzata potete creare delle foglioline da applicare sulla superficie [23]. Procedete ora con la cottura: cuocete in forno statico preriscaldato a 160° per 60 minuti. A cottura ultimata, sfornate il polpettone in cassetta, lasciatelo intiepidire [24] e poi sformatelo sollevandolo con i lembi della carta da forno. Servite il polpettone a fette e accompagnatelo con contorni di verdure miste o patate arrosto.