Quando si pensa al polpettone si ricorda la cucina casalinga della nonna e i pranzi della domenica duranti i quali il protagonista assoluto era senz’altro questo piatto ricco, sostanzioso e gustosissimo! Ogni famiglia ha la sua ricetta, noi vi proponiamo una versione alternativa di grande effetto scenografico e con un gusto unico: il polpettone in cassetta! Una sfiziosa alternativa al grande classico che viene farcito con uova sode e poi avvolto da un croccante involucro di pasta brisèe. Per cuocere questa delizia abbiamo usato uno stampo a cassetta per contenere al meglio l’impasto. Il risultato sarà strepitoso sia nel gusto che nell’aspetto, al centro della fetta infatti farà capolino un cuore di uova sode circondato da uno strato di carne e uno strato di sfoglia bello da vedere e soprattutto buono da magiare. Stupite le vostre famiglie con questa variante raffinata di uno dei piatti casalinghi più amati e inventate nuove versioni con gli ingredienti che preferite!