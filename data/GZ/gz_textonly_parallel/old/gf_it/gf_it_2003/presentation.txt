Non c'è formato di pasta che avvolge il sugo meglio delle tipiche tagliatelle! La tradizione vuole che siano realizzate con pasta fresca all'uovo, ma noi vi proponiamo una variante più leggera dalla sfoglia ruvida: le tagliatelle senza uova. Solo acqua, sale e semola che donerà una consistenza più rustica, olio di gomito e un po' di pratica, per creare i tipici nidi. E se non saranno perfette, poco importa, la pasta fatta in casa non deve essere bella ma buona. Accompagnate le vostre tagliatelle con un ragù alla bolognese, un sugo ai funghi o anche con un semplice sugo di pomodoro fresco, saranno deliziose con qualunque condimento!