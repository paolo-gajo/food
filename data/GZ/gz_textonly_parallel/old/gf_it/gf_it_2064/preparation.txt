Per preparare la cheesecake al profumo di rose iniziate tritando finemente i biscotti, poi incorporate il burro fuso [1] e amalgamate bene, dopodiché versate il composto dentro una tortiera ricoperta di carta forno e con l'aiuto di un cucchiaio compattate bene la base di biscotto [2]. Fate raffreddare il composto in frigorifero o in freezer per una decina di minuti. Intanto in una ciotola ponete la ricotta e il Philadelphia [3], mescolate
e incorporate la marmellata di rose e mirtilli [4] (preparata con 200g di petali di rosa, 400g di acqua, 1 mela, succo di limone e 100g di mirtilli frullati), e amalgamatela ai formaggi [5]. Poi aggiungete la gelatina sciolta in poca panna calda [6]
ed infine la restante panna montata [7]. Versate quindi il composto nella tortiera [8] e livellatelo. Mettete la torta in frigorifero a solidificare per circa 2 ore. Nel frattempo preparate il gelè frullando la metà della frutta e tagliando la restante a piccoli pezzetti. Alla frutta frullata aggiungete lo zucchero e mettete sul fuoco, una volta caldo aggiungete la gelatina ammorbidita. Quando la gelatina sarà sciolta aggiungete anche la frutta messa da parte e lasciate intiepidire. Versate poi il gelè sulla torta [9], livellatelo e lasciatelo rassodare in frigorifero per circa un'ora!