La piacevolezza di un momento può nascondersi in un muffin, un piccolo dorayaki, un quadratino di torta o... in un bicchiere. Questa volta abbiamo riunito la freschezza dello yogurt greco e la cremosità di Nutella® per creare un dolce al cucchiaio perfetto per la colazione o per la merenda: bicchiere di yogurt ai frutti rossi, granola e Nutella®. Come Yin e Yang, le due creme si abbracciano per dar vita ad un dessert sorprendente nella sua semplicità. Ad ogni assaggio si alternerà morbidezza della crema a base di yogurt greco, banana frutti rossi e avena e croccantezza della granola con uvetta e noci pecan. Gusto, energia, golosità: il bicchere di yogurt ai frutti rossi, granola e Nutella® è la perfezione della colazione.