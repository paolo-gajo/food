Per preparare il bicchiere di yogurt ai frutti rossi, granola e Nutella® iniziate dalla granola: sciacquate e poi ammollate l’uvetta in acqua calda, 10 minuti basteranno [1]. Poi scolatela e strizzatela. Tritate grossolanamente le noci pecan [2]. Mescolate l'avena e l'uvetta scolata e strizzata [3]
lo zucchero moscovado [4] e le noci pecan tritate [5]. Mescolate e saltate in padella a fuoco medio per 3 minuti [6]: il mix dovrà risultare leggermente tostato e caramellato. Quindi mettete da parte a far raffreddare.
Preparate la crema allo yogurt: frullate nel mixer la banana congelata a pezzi, lo yogurt greco [7], l'avena [8], aggiungete le more congelate [9]
i lamponi congelati [10], i mirtilli sempre congelati [11] e il miele [12].
Frullate il tutto per ottenere una crema omogenea [13]. Montate la panna a neve ferma con le fruste elettriche [14] e aggiungetela delicatamente alla crema [15]. Mescolate dal basso verso l'alto con la spatola. La crema deve riposare in frigo per almeno 1 ora.
Intanto poni Nutella® in una sac-à-poche con bocchetta a stella di circa 6 mm di diametro e riempite ciascun bicchiere in questo modo: uno strato di granola [16], uno di crema allo yogurt [17] uno strato di Nutella® (circa 7,5 g) [18].
Poi ancora crema allo yogurt e frutta [19], quindi ancora Nutella®, disponendola su un lato del bicchiere per creare uno strato decorativo [20]. Terminate ciascun bicchiere con 1 lampone, 2 mirtilli, della granola e foglioline di menta a piacere [21]! Il bicchiere di yogurt ai frutti rossi, granola e Nutella® è pronto!