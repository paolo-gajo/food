Per preparare le uova alla coque, disponete le uova nel pentolino (assicurandovi di usare uova freschissime e integre) [1]; quindi versate l'acqua fresca [2] e ponete tutto sul fuoco moderato. Al raggiungimento del bollore, le uova dovranno cuocere per 3 minuti: potete calcolare il tempo esatto con un timer [3]. Considerate che la temperatura dell'uovo e la dimensione può incidere sui minuti di cottura: si calcolano 3 minuti dal bollore per uova di dimensioni medie e fredde di frigo; 2 minuti di bollore al massimo per uova a temperatura ambiente.
Una volta pronte, scolatele con delicatezza e poggiatele sul portauovo; quindi battete delicatamente con un cucchiaino sulla parte alta dell'uovo [4] così da rompere il guscio. Togliete i residui di guscio e private l'uovo dell'albume fintanto che serve a scoprire il tuorlo semi-liquido [5]. Quindi servite le vostre uova alla coque accompagnandole con croccanti crostini di pane [6].