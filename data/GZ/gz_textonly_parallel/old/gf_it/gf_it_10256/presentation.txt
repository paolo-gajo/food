Rape e salsiccia è uno degli abbinamenti più amati in tutto il Meridione. Ma oggi abbiamo voluto replicarlo in un piatto ricco di ingredienti lombardi. La torta di riso con cime di rapa e salamella è uno sformato perfetto da servire come piatto unico per un pranzo in famiglia! Il riso carnaroli è una varietà dal chicco lungo che si presta benissimo a questo tipo di cottura. Come salsiccia non potevamo che scegliere la salamella, anche questa tipica di questa zona, che con il suo gusto delicato si sposa benissimo con l'amaro delle cime di rapa. Ultimo tocco lo zafferano, una preziosa spezia dal colore indistinguibile, che caratterizza il piatto più classico della cucina milanese, l'ossobuco con risotto giallo. 