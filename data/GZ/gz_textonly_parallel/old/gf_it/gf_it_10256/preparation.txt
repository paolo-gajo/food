Per preparare la torta di riso con cime di rapa e salamella come prima cosa occupatevi di pulire le rape. Con un coltello eliminate la parte più esterna, quella più dura [1]. Poi dividete in due le foglie [2] e lavatele sotto l'acqua corrente [3].
Trasferite le cime di rapa in un tegame, aggiungete acqua fino a coprirle e salate [4]. Mescolate e cuocete per circa 10-15 minuti [5]. Nel frattempo passate alla salsiccia, incidetele per lungo ed eliminate il budello [6]. 
Poi con un coltello tagliate la salsiccia a pezzetti [7]. Scaldate un filo d'olio in un tegame, aggiungete la salsiccia [8] e rosolatela per circa 5 minuti [9]. 
A questo punto scolate le cime di rapa [10] e saltatele in padella con aglio e olio [11] per pochi attimi [12]. 
Cuocete il riso in acqua bollente salata [13]. Nel frattempo versate lo zafferano in una ciotola, aggiungete un paio di cucchiai d'acqua di cottura del riso [14] e mescolate per scioglierlo [15]. 
Tagliate anche la fontina a cubetti e tenetela da parte [16]. Quando il riso sarà cotto (potete seguire le indicazioni riportate sulla confezione), scolatelo [17] e trasferitelo in una ciotola. Lasciatelo intiepidire, aggiungete poi le uova [18],
il formaggio grattugiato [19], il sale [20], il pepe [21], 
la noce moscata [22] e i cubetti di fontina [23]. Mescolate con un cucchiaio [24], 
incorporate poi lo zafferano disciolto nell'acqua [25] e mescolate ancora [26]. Imburrate e foderate con il pangrattato una teglia 22x20 cm [27]. 
Versate la metà del riso all'interno della pirofila [28], livellate la superficie con un cucchiaio [29] e aggiungete la salsiccia cotta [30]. 
Spargetela su tutta la superficie, poi unite anche le cime di rapa [31] e fate la stessa cosa. Coprite con il riso avanzato, livellate ancora la superficie [33] 
e guarnitela con il formaggio grattugiato [34] e il pangrattato [35]. Cuocete in forno statico preriscaldato a 200° per 30 minuti. Poi sfornatela e lasciatela intiepidire prima di servirla [36]. 