Una prima portata dedicata a tutti gli amanti dei gusti delicati. La pasta agli asparagi è una pietanza deliziosa realizzata con un solo ingrediente: gli asparagi. Una ricetta particolarmente indicata per assaporare il gusto tenue e raffinato di questo ortaggio tipico dei mesi primaverili. Qui gli asparagi vengono semplicemente fatti saltare in padella per preservarne il loro sapore tipico. Preparate questo piatto quando vengono amici a cena: con poche semplici mosse porterete in tavola un piatto equilibrato, semplice ma saporito che piacerà proprio a tutti!