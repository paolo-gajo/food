Per preparare gli spiedini di tonno e salmone con insalata thai, iniziate proprio dall'insalata: pelate la carota poi, sempre con il pela verdure, ricavate delle listarelle sottilissime per il senso della lunghezza [1]. Quindi senza, eliminare la buccia, realizzate anche delle fettine sottile di cetriolo [2]. Infine pelate anche il mango [3]
e tagliatelo a fette piuttosto spesse [4]; poi passate al peperoncino fresco: togliete il picciolo [5] e i semini interni, quindi riducetelo a fettine sottili [6]
Infine, tritate gli anacardi [7]. Ora che avete tutti gli ingredienti componete l'insalata: in un piatto da portata mettete il songino lavato e asciugato [8], le fettine sottili di carote [9]
e unite anche il cetriolo e il mango [10]. Quando sarà giunto il momento di portare a tavola l'insalata potrete condirla con l'olio di sesamo [11] e gli anacardi tritati [12].
Passate alla preparazione degli spiedini: togliete dal trancio di tonno eventuali lische, quindi tagliatelo a listarelle e poi a cubetti di circa 1 cm di spessore [14]. Versate il tonno in una ciotola capiente e irroratelo con l'olio di sesamo [15]
e la salsa di soia [16] e aromatizzate con una grattugiata di zenzero fresco [17] e lemongrass [18].
Mescolate tutti gli ingredienti e assicuratevi che tutti i cubetti di tonno siano immersi nella marinatura, quindi coprite la ciotola con pellicola trasparente [19] e lasciate marinare in frigorifero per circa 2 ore. Intanto dedicatevi al salmone: eliminate con una pinza da cucina eventuali lische presenti sul trancio, dopodiché tagliate il salmone a striscioline e poi a cubetti di circa 1 cm di spessore [20]. Ponete i cubetti in una ciotola e versatevi la salsa di soia [21].
Poi spremete il succo di mezzo lime [22] e unitelo al resto degli ingredienti [23], insieme al miele [23].
Insaporite infine la marinatura con il tabasco [25]. Mescolate tutti gli ingredienti [26] e assicuratevi che i cubetti di salmone siano tutti immersi nella marinatura; quindi coprite con pellicola e lasciate a marinare in frigorifero per circa 2 ore. Passato il tempo necessario, in una ciotolina versate insieme i semi di sesamo bianchi e quelli neri [27] e preparate i semi di papavero a parte.
Riprendete i cubetti di tonno e iniziate a realizzare degli spiedini, mettendo 4 cubetti per ciascuno spiedino [28]. Passatelo nel misto di semi di sesamo bianchi e neri [29] e procedete in questo modo fino ad esaurire i cubetti di tonno. Poi passate al salmone: infilzate 4 cubetti di salmone su ciascuno spiedino [30] e
e ricoprite gi spiedini di salmone con i semi di papavero [31]. Poi accendete il fuoco sotto la griglia e attendete che diventi rovente, quindi cuocete i vostri spiedini di tonno e salmone per pochissimi secondi per lato [32]. Servite i vostri spiedini di tonno e salmone caldi o tiepidi insieme all'insalata thai [33]!