Estate: festa a bordo piscina o semplicemente aperitivo in terrazza con gli amici godendo della leggera frescura serale. Qualunque sia l'occasione di convivialit√†, vi invitiamo ad offrire ai vostri ospiti degli sfiziosi spiedini! Attenzione, non parliamo dei classici di carne e verdure, ma di teneri bocconcini di pesce marinati e conditi con ingredienti speciali: gli spiedini di tonno e salmone con insalata thai sono un perfetto finger food da preparare in poco tempo, che abbina tutto il gusto del pesce tuffato in una marinatura dal gusto fresco ed esotico ad una coloratissima insalata thai. Il segreto di questa "unconventional salad"? Il mango e la croccantezza degli anacardi che si sposano perfettamente con la freschezza del cetriolo e la tenerezza del songino. Unica regola: la cottura brevissima degli spiedini per preservare intatatta la morbidezza delle carni del salmone e del tonno. Una vera prelibatezza dalle note etniche per dare un sound inconfondibile alle vostre serate!