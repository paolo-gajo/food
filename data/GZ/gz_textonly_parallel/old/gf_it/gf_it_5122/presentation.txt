I panini integrali con pinoli sono una ricetta sfiziosa e originale! Croccanti fuori e morbidi dentro, doneranno alla vostra tavola un tocco rustico e saranno perfetti da gustare in ogni occasione: a colazione e merenda, con una farcitura dolce, ma anche durante il pranzo o la cena per arricchire i cestini del pane. Questi bocconcini, inoltre, grazie alla loro forma a chiocciola saranno adatti per arricchire un buffet di compleanno, basterà farcirli con i vostri salumi preferiti! Realizzarli è davvero semplice e il loro profumo invaderà tutta la vostra casa... le cose fatte a mano sono sempre le migliori, allora perché non iniziare a prepararli? 