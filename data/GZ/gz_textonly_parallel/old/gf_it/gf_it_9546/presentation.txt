Spumoso, morbido e delicato… il soufflé è una preparazione all’apparenza molto semplice che nasconde qualche insidia, ma che soddisfazione portarlo in tavola e stupire gli ospiti con un dessert così raffinato! Dopo avervi proposto il soufflé al cioccolato, alle amarene e alle banane, di certo non poteva mancare il più classico di tutti: il soufflé alla vaniglia. Una nuvola di dolcezza dal profumo inconfondibile, che avvolgerà tutti i vostri sensi non appena affonderete il cucchiaino. Da gustare rigorosamente caldo, il soufflé alla vaniglia sarà perfetto anche per concludere una cena romantica… non a caso la vaniglia è considerata un ottimo afrodisiaco naturale!