Per preparare il croque monsieur finger food con sfoglia classica, innanzitutto preparate la besciamella (cliccate qui per maggiori indicazioni): mettete in un pentolino il burro e fatelo sciogliere, aggiungete la farina setacciata [1] e mescolate continuamente per ottenere il roux. Aggiungete il latte caldo al roux [2] mescolando il tutto con un frustino. Fate cuocere a fiamma bassa finchè la salsa comincerà a bollire e aggiungete un pizzico di sale e un pizzico di noce moscata. Coprite il pentolino con un coperchio e fate cuocere la besciamella, sempre a fuoco basso, per 15 minuti, il tempo necessario per far addensare la salsa, mescolando di tanto in tanto [3].
Nel frattempo grattugiate finemente il groviera [4] e tagliate il prosciutto cotto a quadratini. Preparate la parte superiore del croque monsieur condendo 12 sfoglie con un cucchiaino di besciamella e una manciata di groviera grattugiato (5-6).
Farcite le altre 12 sfoglie con un altro cucchiaino di besciamella [7], un quadratino di prosciutto cotto [8] e una manciata di groviera [9].
Ora componete il croque monsieur finger food ponendo la sfoglia con besciamella e groviera su quella ripiena di besciamella, prosciutto e groviera [10], a mo' di sandwich [11]. Adagiate il croque monsieur su una leccarda foderata di carta da forno e fate gratinare la sfoglia superiore in forno caldo a 180° oppure sotto il grill per 1-2 minuti. Sfornateli e gustate i vostri croque monsieur finger food con sfoglia classica!