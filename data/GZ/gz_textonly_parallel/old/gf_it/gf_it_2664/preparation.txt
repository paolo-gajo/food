Preparare gli spaghetti all’arancia con acciughe richiede pochissimo tempo, quindi basta organizzare i tempi: cominciate subito mettendo l’acqua per la pasta sul fuoco, intanto tagliate le due estremità dell’arancia [1] e poi sbucciatela interamente [2]; quando la polpa sarà completamente separata dalla buccia, cominciate a pelarla a vivo separando gli spicchi del frutto con la lama del coltello [3].
tagliate in pezzettini l’arancia [4], sminuzzate anche i filetti d’acciughe (alici) [5]. In una padella lasciate profumare l’olio insieme allo spicchio d’aglio [6],
poi poco dopo toglietelo [7] e versate i filetti d’acciughe [8] e lasciateli cuocere qualche istante [9]
dopodiché aggiungete i pezzetti d’arancia [10] e lasciate insaporire [11], poi sfumate al cointreau [12] facendo molta attenzione alla possibile fiammata (nel caso in cui succedesse non preoccupatevi, si estinguerà in brevissimo tempo).
In una padella antiaderente versate il pangrattato [13] e lasciate dorare per qualche minuto [14]. A questo punto l’acqua per la pasta sarà ormai in ebollizione, quindi versateci gli spaghetti [15] e aggiustate di sale.
Quando saranno cotti scolateli e versateli nella padella con il condimento [16], aggiungete il pangrattato abbrustolito [17] e completate con le foglioline di menta [18]. Rimestate e servite subito gli spaghetti all’arancia.