Le focacce sono una delle nostre merende preferite. Dalla nostra cucina ne sono uscite davvero tante: dalla più classica, quella genovese, a quelle più sfiziose come la focaccia arrotolata. Calde, fragranti, che invadono la cucina con il loro profumo... oggi vogliamo regalarvi una nuova ricetta che inebrierà tutti i vostri sensi! La focaccia di semola con lievito madre è perfetta come spuntino spezzafame o da servire come aperitivo. Abbiamo scelto di arricchire questa focaccia con alici e pomodorini sott'olio, ma potrete anche servirla al naturale e impreziosirla farcendola con mortadella o altri salumi. Il lievito madre sarà una grande marcia in più in questa ricetta perchè rilascerà tutto il suo aroma e regalerà alla focaccia una fragranza unica! Scoprite anche la nostra pizza di semola e la pizza in teglia con lievito madre!