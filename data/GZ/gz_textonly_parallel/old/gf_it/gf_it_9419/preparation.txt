Per realizzare l’arrosto di maiale e mele prendete il pezzo d’arista già privato della copertina e apritela in questo modo: praticate un’incisione su un lato del pezzo di carne a circa metà dell’altezza [1] e ritagliate la fetta fino in fondo senza staccarla (2-3).
Tenete da parte la carne e occupatevi del ripieno: lavate le mele, eliminate il torsolo di una e, utilizzandone solo metà [4], tagliatela a fettine che ridurrete in trito grossolano [5]. Scaldate un filo d’olio in padella versate la mela tritata, salate [6]
e cuocete per qualche minuti, il tempo necessario ad ammorbidire la mela [7]. Fate freddare per bene e proseguite con la ricetta. In una ciotola versate il pangrattato, il formaggio grattugiato [8] e le foglioline di maggiorana [9].
Mescolate e aggiungetela alle mele cotte [10]. Mescolate per ottenere una panure omogenea [11]. A questo punto farcite l'arista spalmando la farcia in modo omogeneo [12]
e poi pressandola bene con le mani per farla aderire [13]. Ora arrotolate la carne dal lato più corto (14-15).
Per mantenere la forma in cottura avvolgete la carne con lo spago seguendo le istruzioni che trovate nella nostra scheda “come legare l’arrosto” (16-17). Scaldate in padella un filo d’olio e adagiate qui l’arista [18].
Rosolatela bene su tutti i lati [19]. Ora, senza togliere la buccia, tagliate a pezzi di circa 2 cm le mele rimaste (la metà e quella intera) [20]. Mondate gli scalogni e tagliateli a metà. Mescolate le mele e gli scalogni in ciotola [21].
Ungete con l’olio una pirofila e versate qui le mele con gli scalogni [22]. Adagiate al centro l’arista rosolata [23]. Ora unite la senape al vino [24],
mescolate per ottenere una salsa uniforme [25] e spennellatela sopra la carne [26]. salate [27] e pepate,
profumate co foglioline di maggiorana [28] e cuocete in forno preriscaldate a 200° per 50 minuti complessivi avendo cura di girarlo dall’altro lato trascorsi i primi 30 minuti. Sfornate l’arrosto [29] e fatelo intiepidire. Tenete in caldo l’arista e nel frattempo filtrate il vostro fondo di cottura [30],
versatelo in un pentolino e scaldatelo legando la salsa con mezzo 1 g di maizena [31]. Mescolate con una frusta per evitare la formazione di grumi e fate restringere la vostra salsa finché non avrete ottenuto la consistenza desiderata (dovrà risultare vellutata) [32]. Eliminate lo spago [33]
e tagliate il vostro arrosto con un coltello affilato [34]; servitelo con le mele e il sughetto ben caldo (35-36).