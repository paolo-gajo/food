L’arrosto rappresenta il secondo piatto tipico della domenica in famiglia che conosce infinite varianti. Dalla ricetta più classica, da accompagnare alle immancabili patate al forno, a quella all’arancia, perfetta per il menù invernale, senza dimenticare la versione vegetariana che accontenta tutti i palati. Ciascuno di noi ha la sua versione preferita e oggi vogliamo proporvene una dal tocco agrodolce: l’arrosto di maiale con mele. Gli ingredienti per un secondo piatto di successo ci sono tutti: un morbido e gustoso ripieno, una carne tenera e un sughetto vellutato dal gusto aromatico che avvolge le fettine di arrosto rendendo la pietanza ancora più appetitosa!