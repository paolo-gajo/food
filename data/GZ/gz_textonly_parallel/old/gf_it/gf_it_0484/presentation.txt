Nel celebre film “Il favoloso mondo di Amelie” la protagonista annovera fra i piccoli piaceri della vita il gesto di spaccare con la punta del cucchiaino la crosticina di una creme brulée… e come darle torto? Il segreto della bontà di questo delizioso dessert francese sta proprio nel contrasto di consistenze fra la superficie caramellata e la crema sottostante, morbida e setosa. In apparenza simile alla crema catalana, la creme brulée si distingue dalla sua cugina spagnola per il tipo di aroma e la modalità di cottura ma la preparazione è altrettanto semplice. Seguite le nostre indicazioni e affonderete anche voi il cucchiaino in una favolosa creme brulée… disponibile anche nella versione al cioccolato!