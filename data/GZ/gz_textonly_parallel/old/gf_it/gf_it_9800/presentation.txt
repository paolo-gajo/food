Se cercate un modo per trasformare una crostata in una torta scenografica, perfetta da preparare per un compleanno estivo resterete estasiati da quello che stiamo per proporvi. La crostata alle prugne meringata è un dolce composto da un guscio fragrante di pasta frolla, che racchiude un ripieno che si ispira ad uno dei classici dolci della cucina francese: il clafoutis alle prugne. Non dovrete preparare nessun tipo di crema, unendo tutti gli ingredienti a crudo, dopo il passaggio in forno, otterrete un effetto molto simile! Ma il vero surplus di questa torta non sarà la farcitura, ma la meringa italiana che porrete in superficie... una decorazione elegante e raffinata che contrasterà il gusto acidulo delle prugne! 