Per preparare la crostata alle prugne meringata come prima cosa realizzate la frolla. Versate nella ciotola di una planetaria il burro a cubetti, lo zucchero [1] e il sale [2]. Lavorate il tutto con la foglia [3], 
unite poi l'uovo [4], e i semi di mezza bacca di vaniglia [5]. Lavorate ancora fino a che non sarà ben assorbito [6]. 
Unite poi la farina integrale [6] e quella 00 [8]. Accendete di nuovo la macchina e lavorate il composto fino a che non risulterà omogeneo [9]. 
Trasferitelo poi su un piano di lavoro, compattatelo [10] e avvolgetelo nella pellicola per alimenti [11]. Lasciate riposare in frigorifero per circa un'ora. Trascorso questo tempo lavate le prugne e tagliatele a metà [12]. 
Poi scartando il nocciolo ricavate degli spicchi (13-14). Tenete da parte le prugne e versate latte e panna in un contenitore dai bordi alti [15]. 
Unite lo zucchero di canna [16], le uova [17] e i semi del mezzo baccello di vaniglia [18]. 
Aggiungete un pizzico di sale [19] e frullate il tutto con un minipimer per un paio di minuti [20], fino a che non avrete ottenuto un composto omogeneo [21]. 
A questo punto riprendete la frolla [22] e stendetela fino ad ottenere uno spessore di mezzo cm [23]. Poi trasferitela all'interno di uno stampo a cerniera da 22 cm e pressando delicatamente fate in modo che aderisca su tutto il bordo [24]. 
Poi utilizzando un coltellino eliminate l'eccesso di pasta in modo da ottenere un bordo da circa 3 cm [25]. Posizionate poi gli spicchi di prugna sulla base a raggiera [26] e versate sopra il composto di latte, uova e panna [27]. 
A questo punto [28] cuocete in forno statico a 180° per circa 60 minuti nel ripiano centrale. Sfornate e lasciate raffreddare [29]. Quando sarà fredda potrete preparare la meringa italiana. Versate in un pentolino acqua e zucchero in un pentolino [30]. 
Scaldate lo sciroppo fino a raggiungere i 121° [31]. Quando sarà quasi arrivato a temperatura (114°), versate gli albumi nella planetaria pulita [32] e montateli con la frusta a velocità media. Quando poi lo sciroppo avrà raggiunto la temperatura versatelo a filo sugli albumi montati [33] 
e continuate a montare il tutto sino a che la meringa non si sarà raffreddata (24-25). A questo punto sformate la torta [36] 
e posizionate sopra la meringa utilizzando un cucchiaio [37]. Poi con il dorso spatolatela in modo da ricavare il classico effetto meringato [38]. Trasferite su un piatto da portata e servite la crostata [39]. 