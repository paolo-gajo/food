Per preparare l’insalata di farro e broccoli ponete sul fuoco una pentola colma di acqua da salare a bollore prima di aggiungere il farro [1]. Cuocete per circa 15 minuti o secondo i tempi indicati sulla confezione. Intanto pulite i broccoli: staccate le cimette e lessatele per 10 minuti [3].
Una volta cotti i broccoli, potete scolarli [4]. Poneteli su un tagliere e tagliateli a pezzetti piccoli [5]. Scolate dall’olio i pomodori secchi e tagliate anche questi a piccoli pezzetti [6].
Riducete a cubetti il gorgonzola [7], tritate grossolanamente i gherigli di noci [8] e affettate a rondelle le olive snocciolate [9].
Nel frattempo il farro sarà giunto cottura, scolatelo bene [10] e trasferitelo in una ciotola capiente. Ora tutto è pronto per comporre l’insalata: condite con olio [11] e versate qui i pomodori secchi, le noci e le olive [12].
Proseguite incorporando anche i broccoli [13] e il gorgonzola a dadini [14]. Mescolate e portate in tavola l’insalata di farro e broccoli [15].