Per preparare la vellutata di carciofi e porri, dovrete organizzarvi per la pulitura e il taglio delle verdure.Occupatevi per prima della pulizia dei carciofi ma prima di toccarli proteggete le mani con dei guanti in lattice, per evitare che diventino nere. Se non avete dei guanti potete strofinarvi bene le mani con del succo di limone. Un accorgimento sarebbe inoltre tenere mezzo limone a portata di mano per strofinarlo spesso sulle mani.Preparate un contenitore contenente acqua e un po’ di succo di limone, dove immergere mano a mano i carciofi appena puliti: impedirete in questo modo che diventino neri.Togliete le foglie esterne più spesse [1] fino ad arrivare a quelle tenere, poi , con un coltello, recidete le sommità più dure e privateli anche del gambo [2]. Immergete i carciofi nell’acqua e limone [3].
Pelate i gambi dei carciofi eliminando la parte esterna più filamentosa, quindi tagliate anche quelli a cubetti [4]. Tagliate i cuori di carciofo a metà, privateli della barbetta interna e tagliateli a spicchi [5]. Lavate ora il porro, privatelo dello strato più esterno e tagliatelo ad anelli sottili [6].
Sbucciate le patate e tagliatele prima a spicchi per realizzare più facilmente dei piccoli dadini, poi a cubetti [7]. In un tegame irrorato con olio extravergine di oliva unite dapprima il porro [8] e, quando è ben rosolato, i quarti di carciofo [9].
Dopo poco aggiungete i gambi [10], quindi fate saltare il tutto per qualche istante e aggiustate di sale e pepe [11]. Unite le patate tagliate a cubetti [12]
e coprite le verdure con buona parte del brodo [13], fate cuocere a fuoco sostenuto per almeno 15-20 minuti. Se dovesse asciugare troppo, aggiungete del di brodo ma ricordatevi di tenerne un pò da parte. Conclusa la cottura delle verdure unite il timo tritato [14]. Passate ora le verdure con un passaverdure o con un frullatore ad immersione [15] ottenendo così una crema che dovete diluire aggiungendo poco brodo alla volta, finchè non risulterà vellutata.
Passate la vellutata al colino [16]. Poco prima che la vellutata sia pronta potete preparare i crostini di pane: tagliatelo a dadini o in trangolini e distribuiteli su una teglia con un filo d’olio extravergine di oliva [17]. Cuoceteli per 3-4 minuti in forno alla modalità grill, oppure saltateli in padella fino a raggiungere la croccantezza.Impiattate vellutata di carciofi e porri assieme ai crostini di pane [18]: servitela calda.