La vellutata di carciofi e porri è un primo piatto molto delicato, preparato a base di carciofi, porri e patate e accompagnato da crostini abbrustoliti in forno. E' un ottimo comfort food anche gustato solo con un filo d'olio d'oliva a crudo. Nelle serate fredde vi sentirete avvolgere dalla deliziosa cremosità di questa ricetta, che potete facilmente preparare in grandi quantità e congelare in monoporzioni da scaldare all'occorrenza. Sono molte le varianti per la base della vellutata di verdure, come quella di cavolfiore o di lattuga. Questo primo è la soluzione ideale per quando si ha poco tempo a disposizione, ci si vuole scaldare e se si vuol stare leggeri. Insomma, ve ne innamorerete!