Per preparare il cavolfiore in pastella eliminate le foglie esterne, strappandole con le mani [1] e con un coltellino eliminate anche la parte del gambo [2]. Poi sempre con il coltello separate le cimette [3]
e tenetele da parte [4]. Nel frattempo occupatevi di realizzare la pastella: setacciate la farina in una ciotola [5] e unite l'acqua frizzante fredda a filo, sbattendo con una frusta [6].
Una volta ottenuta una pastella liscia, aggiungete un pizzico di sale [8] e immergetevi le cimette di cavolfiore [8]. Versate l'olio di semi in un tegame e scaldatelo fino a che il termometro non raggiungerà la temperatura di 170°, poi prelevate con una forchetta le cimette, lasciate scolare la pastella in eccesso, ed immergete pochi pezzi alla volta nell'olio bollente [9].
Cuocete i vostri cavolfiori in pastella per 5-6 minuti, fino a che non risulteranno ben dorati. A questo punto con una schiumarola sollevateli dall'olio [10] e posizionateli su un foglio di carta da cucina [11], in modo da eliminare l'olio in eccesso. Salate i vostri cavolfiori solo una volta fritti e serviteli ancora caldi [12]. 