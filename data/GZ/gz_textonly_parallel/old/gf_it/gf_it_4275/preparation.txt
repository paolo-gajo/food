Per preparare le farfalle al salmone fresco iniziamo proprio dal pesce. Sistematelo sul tagliere asciutto [1] e con una lama liscia e ben affilata fatela scorrere tra la pelle e la polpa. Quindi tagliate a tocchetti di 2-3 centrimetri [2] e [3]. 
Ora mondate la cipolla e sminuzzatela finemente [4]. Spostatevi ai fornelli e cuocete le farfalle: tuffatele in acqua bollente e salata cuocendole secondo i tempi indicati sulla confezione [5]. In una padella versate l'olio e tuffate la cipolla: lasciatela imbiondire qualche istante [6] 
prima di aggiungere il salmone [7]. Cuocetelo per 2-3 minuti mescolando delicatamente e facendo attenzione che non diventi troppo asciutto. A questo punto sfumate con il vino bianco [8] e quando l'alcol sarà evaporato bagnate con la panna [9] 
e continuate la cottura per un paio di minuti al massimo perché la pasta a questo punto dovrebbe essere cotta: scolatela nel condimento [10]. Alzate la fiamma, mescolate e aggiungete acqua al bisogno se il condimento risultasse troppo asciutto. Sminuzzate un po' di prezzemolo [11], versatelo in padella ed ecco pronte le farfalle al salmone fresco, gustate subito [12]!