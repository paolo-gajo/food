Per preparare la torta cookies iniziate dall'impasto. In una ciotola ampia versate la farina e il burro morbido [1]. Lavorate con la punta delle dita [2] sino ad ottenere un composto sabbioso. A questo punto versate all'interno lo zucchero di canna [3]. 
Aggiungete anche lo zucchero semolato [4] e lavorate con le mani per amalgamare gli ingredienti [5], poi versate l’uovo. 
Aggiungete l’estratto di vaniglia [7], il lievito [8] e il bicarbonato [9]. 
Amalgamate velocemente con le mani [10] e in ultimo aggiungete anche le gocce di cioccolato [11]. Lavorate velocemente sino ad ottenere un impasto omogeneo [12]. Coprite l’impasto con pellicola e trasferite in frigorifero sino all’utilizzo. 
Nel frattempo realizzate la ganache. Tritare finemente il cioccolato fondente [13] e trasferitelo in una ciotola. Versare in un pentolino la panna e portare a bollore [14]. Non appena inizierà a bollire spegnete il fuoco e versate metà della panna all'interno del cioccolato [15]. 
Mescolate con una marisa senza incorporare aria [16]. Non appena avrete ottenuto un composto omogeneo, versate la panna rimasta [17] e mescolate ancora sino ad ottenere una crema liscia [18].
Coprite la ganache con la pellicola a contatto [19] e lasciate riposare in frigorifero per 60 min. Trascorso questo tempo riprendete dal frigorifero la frolla con le gocce di cioccolato. Con le mani sbriciolate metà dell’impasto in uno stampo a cerniera da 18 cm [20]. Schiacciate leggermente le briciole di impasto per farle aderire al bordo e tra di loro. Versate la ganache ormai fredda sulla base di frolla [21].
Spalmatela uniformemente con il dorso di un cucchiaio lasciando 1 cm di bordo [22]. Coprire la ganache con l’impasto avanzato, sbriciolandolo con le mani [23] e fate una leggera pressione con le dita per far aderire l’impasto ai bordi [24].
Cuocere in forno statico a 180° per 30 min. Sfornare e lasciar raffreddare completamente prima di sformare.