Per preparare la pakora cominciate sbucciando la patata [1], lavatela e tagliala a cubetti [2]. Poi sbucciate la carota e tagliala a fette diagonali [3].
Cuocete le verdure in acqua bollente e salata per 5 minuti [4] e poi scolatele [5]. Nel frattempo spellate la cipolla rossa, tagliala a fette e ricavate gli anelli due a due [6].
Ora preparate la pastella. Setacciate la farina di ceci in una ciotola e un pizzico di lievito per torte salate [7], poi aggiungete un peperoncino fresco privato dei semi e tritato [8], un ciuffo di coriandolo tritato [9],
il curry madras piccante [10] e un pizzico di sale [11]. Diluite con l'acqua frizzante ben fredda mescolando con una frusta [12], 
in modo da ottenere una pastella abbastanza fluida e liscia [13]. Scalda te abbondante olio di semi in una padella e intanto immergete le verdure preparate nella pastella [14]. Immergete pochi pezzi alla volta e poi via via tuffateli nella padella [15]. 
Bagnatele ripetutamente con l’olio con l’aiuto di un cucchiaio [16] poi girate le frittelle e ripeti l’operazione [17]. Quando la pakora sarà dorata, scolatela su carta assorbente e continuate così fino a ultimare gli ingredienti. Infine accompagnate a piacere con pane chapati e chutney di mango [18]. 