Chi non conosce uno dei cartoni animati preferiti dai bambini, Peppa Pig? La simpatica maialina protagonista con la sua famiglia di semplici e divertenti episodi di vita quotidiana che hanno riscosso un enorme successo tra i bambini piccolissimi e quelli più grandi. Abbiamo pensato a come trasformare questo personaggio in una golosa torta: così è nata la torta di compleanno di Peppa Pig, un dolce di pan di Spagna, crema pasticcera e pasta di zucchero colorata per soffiare le candeline in modo originale! Realizzare la torta Peppa Pig non è complesso, bisognerà solo avere a disposizione un pò di tempo per tutte le preparazioni necessarie. Con i colori alimentari poi la pasta di zucchero si colorerà per creare gli occhi, la bocca, la guancia e il naso di Peppa Pig. Con alcuni accorgimenti e seguendo i vari passaggi, avrete dato vita ad uno dei personaggi più amati dai vostri figli!