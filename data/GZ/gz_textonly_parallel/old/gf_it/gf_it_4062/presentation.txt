Il verde è il colore della primavera, proprio come quello degli asparagi che abbiamo scelto per questa deliziosa pasta pasta con asparagi e pancetta! Un primo piatto semplice da realizzare eppure incredibilmente sfizioso. Oramai lo sapete, dell'asparago non si butta via niente: il gambo si riduce a rondelle e parte in crema per un condimento avvolgente, mentre le punte rosoleranno insieme alla pancetta affumicata. Che dire: colore e sapore, genuinità e gusto per una pasta che delizierà i palati di tutti!