Per preparare il tartufo gelato iniziate a realizzare il gelato al cioccolato. Tagliate finemente il cioccolato fondente e tenetelo da parte [1]. Versate la panna in un pentolino e portatela a sfiorare il bollore, quindi spostatelo dal fuoco e unite nel pentolino anche il cioccolato [2] e lo zucchero [3].
Mescolate per amalgamare tutti gli ingredienti [4] e aggiungete anche il latte tiepido [5], mescolate nuovamente [6] e lasciate raffreddare a temperatura ambiente.
Una volta freddo, versate il composto al cioccolato nella gelatiera [7] e lasciatela girare per 35 minuti, fino ad ottenere un composto piuttosto cremoso [8]. Quindi trasferite il gelato al cioccolato in una pirofila bassa, copritelo con della pellicola trasparente [9] e riponetelo in freezer per almeno 2 ore.
Nel frattempo preparate anche il gelato alla nocciola. Versate in una ciotola il latte, la panna [10], lo zucchero [11] e la pasta di nocciole [12].
Mescolate il tutto con una frusta fino ad amalgamare gli ingredienti e versate il composto nella gelatiera [13] e lasciatela girare per 30 minuti, fino ad ottenere un composto piuttosto cremoso [14]. Trasferite il gelato alla nocciola in una pirofila bassa, coperto con della pellicola trasparente [15] e riponetelo in freezer per almeno 2 ore.
A questo punto preparate la ganache al cioccolato fondente, che sarà il cuore del vostro tartufo gelato. Tritate grossolanamente il cioccolato fondente, versate la panna in un tegame e portatela a sfiorare il bollore a fuoco dolce. Spegnete il fuoco, unite il cioccolato nella panna calda [16] e aggiungete anche il glucosio [17]. Quindi mescolate il tutto fino ad ottenere un composto uniforme [18].
Trasferite la ganache al cioccolato in una pirofila [19] e coprite con la pellicola a contatto [20]. Lasciate raffreddare a temperatura ambiente, trasferitela in una sac-à-poche e riponetela in frigorifero a rassodare [21].
Prendete lo stampo in silicone (da 460 g) e riempite le mezze sfere con una pallina di gelato al cioccolato [22], livellate aiutandovi con una spatola [23] e riponete in freezer per un’altra ora. Prendete un altro stampo e, sempre aiutandovi con lo spallinatore, riempite le mezze sfere con il gelato alla nocciola [24].
Livellate la superficie [25] e riponete anche questo in freezer per un’ora. Trascorso questo tempo estraetelo dal freezer e con uno scavino create la cavità [26] e riempitela con la ganache al cioccolato [27].
Livellate nuovamente [28] e riponete in freezer per un’ora. A questo punto riprendete entrambi gli stampi e posizionateli uno sopra l’altro [29] in modo da far combaciare le mezze sfere di gelato. Lasciate che questi si uniscano facendo una leggera pressione con le mani [30] e riponete in freezer per ancora 1 ora.
Estraete lo stampo dal freezer al momento di servire il vostro tartufo gelato. sformate delicatamente le sfere: fate una leggera pressione sui due stampi contemporaneamente per far uscire ciascun tartufo gelato [31] e passatele nel cacao [32]. Posizionate i tartufi su un piatto da portata e servite [33].