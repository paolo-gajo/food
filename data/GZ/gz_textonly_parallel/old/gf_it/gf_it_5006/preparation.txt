Per preparare la pizza con pomodorini gialli, acciughe e capperi iniziate dall’impasto. Versate in una ciotola le farine [1] e il lievito sbriciolato [2]. Aggiungete l’acqua un pò alla volta [3], 
mentre impastate con le mani [4]. Quando avrete aggiunto tutta l’acqua e l'impasto inizierà a prender forma [5], versate l’olio a filo [6], 
continuando sempre ad impastare [7]. Quando inizierà ad assorbirsi aggiungete il sale [8] e continuate ad impastare fino a che l’impasto non risulterà liscio ed omogeneo, poi trasferitelo sul piano da lavoro e lavoratelo ancora qualche minuto [9]. 
A questo punto copritelo con la ciotola pulita e lasciatelo sul banco per una decina di minuti [10]. Passato questo tempo date un giro di pieghe. Immaginate che la sfera sia divisa in 4 parti, prendete l’estremità di ognuna, tiratela delicatamente [11] e ripiegatela verso il centro [12]. 
Ripetete questa operazione per tuttie e 4 le estremità [13], ribaltate poi l'impasto [14] e dategli una forma sferica [15].
Trasferite l’impasto cosi formato in una ciotola oliata, coprite con la pellicola [16] e lasciate lievitare fino al raddoppio dell’impasto, ci vorranno circa 2 ore a temperatura ambiente [17]. Trascorso il tempo di lievitazione l’impasto sarà bello gonfio, quindi trasferitelo sul piano da lavoro leggermente infarinato [18] 
e dividetelo in 4 porzioni da circa 200 gr l’una [19]. Come fatto prima portate i lembi di pasta verso il centro [20] e date una forma sferica a ciascuna pallina [21]. 
Man mano trasferitele su un vassoio unto, poi coprite con pellicola [22] e lasciate lievitare per 30 minuti [23]. Nel frattempo posizionate la pietra refrattaria nella parte alta del forno e scaldatelo a 250° in modalità ventilata. Sfilacciate la mozzarella con le mani [24] e conservatela in frigo. 
Quando le palline saranno pronte, prendete la prima, trasferitela su un piano infarinato [25] e schiacciatela partendo dal centro, con i polpastrelli [26]. Allargatela delicatamente in modo da lasciare la parte esterna più spessa [27], così che in cottura si formi il cornicione. 
Passate l’impasto su una pala, avendo cura di non rovinarlo [28]. Sistemate i pomodorini nella parte centrale [29] e condite con olio [30]
e sale. Infornate e lasciate cuocere per una decina di minuti. Sfornate la pizza con la pala e trasferitela su un tagliere [32], conditela con la mozzarella sfilacciata [33], 
i capperi [34] e le acciughe scolate dall'olio [35]. Procedete in questo modo per tutte le altre pizze e gustatele [36].