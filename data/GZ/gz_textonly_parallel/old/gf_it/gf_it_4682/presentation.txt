I grissini di pasta sfoglia veloci al pomodoro sono degli stuzzichini salati, ideali per un aperitivo tra amici. Questi particolari bastoncini croccanti vengono arrotolati su se stessi per creare una forma originale e mostrare lo sfizioso ripieno che ospitano. Conditi con il concentrato di pomodoro ed erbe aromatiche, sprigionano tutti i profumi ad ogni morso! Per renderli ancora pi√π appetitosi li abbiamo ricoperti con semi si sesamo e papavero! Un finger food facile e veloce da preparare in qualsiasi momento: questi grissini ritorti sono molto versatili, ottimi da mangiare anche da soli, come snack e perfetti per arricchire il cestino del pane durante le vostre cene!