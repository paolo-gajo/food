Per realizzare lo strudel ai frutti rossi per prima cosa occupatevi dell’impasto: in una ciotola versate la farina, il sale, le uova [1] e l’acqua [2], mescolate con una forchetta per assorbire i liquidi e poi unite l’olio poco alla volta [3].
Continuate a mescolare e, una volta raccolti tutti gli ingredienti [4], trasferite l’impasto su una spianatoia e lavoratelo con le mani per formare un panetto omogeneo [5]. Ponetelo in una ciotola leggermente unta, coprite con pellicola e lasciate riposare per un'ora al fresco [6].
Intanto occupatevi del ripieno: in una ciotola versate i frutti di bosco puliti, aggiungete lo zucchero di canna [7] e mescolate. Riprendete il panetto di pasta e ponetelo su un canovaccio leggermente infarinato [8], stendetelo con un mattarello a 1-2 mm di spessore [9].
Poi stendete ancora la pasta, allungandola delicatamente con il palmo delle mani [10] facendo attenzione a non rompere la sfoglia.Dovrete ottenere un rettangolo di 40x50 cm circa. Ora spennellate la superficie con il burro fuso [11] e cospargete con il pangrattato 1/3 della sfoglia [12].
Aggiungete il pangrattato avanzato ai frutti di bosco [13] e mescolate. Distribuite tutti i frutti sul lato della sfoglia che avete ricoperto con il pangrattato [14]. Ora, aiutandovi con il canovaccio, arrotolate lo strudel dal lato più corto [15].
Ripiegate le estremità per sigillarlo [16], spennellate la superficie con il burro fuso avanzato [17] e praticate dei tagli trasversali sul dorso [18].
Cuocete lo strudel in forno statico preriscaldato a 190° per 30-35 minuti. A cottura ultimata, sfornate lo strudel [19], lasciatelo raffreddare e poi spolverizzate la superficie con lo zucchero a velo [20]. Lo strudel ai frutti rossi è pronto per essere servito [21].