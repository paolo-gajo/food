Chi non conosce la tradizionale torta di mele? Ogni famiglia custodisce la propria ricetta di questo dolce classico ma avete mai pensato di renderlo ancora più goloso aggiungendo la crema di nocciole più amata? Noi sì e vi proponiamo la ricetta della torta di mele con Nutella: due impasti per realizzare un effetto marmorizzato e tanti spicchi di mela rossa deliziosamente aromatica per creare un motivo a raggiera che rende la torta ancora più accattivante. Soffice e gustosa, la torta di mele e Nutella è perfetta per la merenda e la colazione. Alternatela ad altre preparazioni, dolci varianti della classica torta di mele, come la torta melarancia o la versione senza burro!