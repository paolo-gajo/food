Per realizzare la torta mele e Nutella, per prima cosa sbucciate le mele e tagliatele a spicchi spessi mezzo centimetro [1], ponete gli spicchi in una ciotola colma di acqua fredda acidulata con il succo del limone per non farle annerire e occupatevi dell’impasto. Ponete in una planetaria munita di frusta il burro precedentemente ammorbidito insieme allo zucchero [3] e montate gli ingredienti fino a formare una crema bianca e spumosa.
Unite le uova a temperatura ambiente una alla volta [4], il sale e sbattete per almeno 5 minuti, fino ad ottenere un composto omogeneo e senza grumi [5]. Unite al composto ottenuto la farina precedentemente setacciata con il lievito [6]
alternando l’aggiunta del latte a temperatura ambiente [7]. Amalgamate bene gli ingredienti, poi dividete l’impasto in due parti uguali [8] e incorporate in una ciotola la Nutella [9]
e nell’altra il latte condensato [10]. Mescolate per ottenere due composti: uno chiaro e uno scuro [11]. Imburrate e foderate con carta da forno una teglia da 23 cm di diametro, distribuite i due impasti a cucchiaiate all’interno dello stampo alternando i colori [12]
una volta terminati gli impasti [13], create l’effetto marmorizzato: fate passare a spirale una forchetta dall’alto verso il basso attraverso i due colori dell’impasto [14]. Scolate le fette di mele dall’acqua acidulata, prendete ciascuno spicchio, passatelo nello zucchero di canna per ricoprirlo completamente [15].
Adagiate gli spicchi sopra la torta creando un motivo a raggiera (16-17). Infornate la ciambella in forno statico preriscaldato per circa 55 minuti a 180° (in forno ventilato per 45 minuti a 160°). Gli ultimi minuti adagiate sopra la torta un foglio di carta stagnola che servirà per non far scurire troppo la torta. Controllate la cottura verificando con uno stuzzicadenti: se pungendo in profondità la ciambella non rimarranno residui sullo stuzzicadenti, il dolce sarà cotto. A cottura ultimata, sfornate la torta [18] lasciatela intiepidire prima di servirla.