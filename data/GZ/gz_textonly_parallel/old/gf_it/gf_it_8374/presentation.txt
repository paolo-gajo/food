Un vasetto di yogurt moltiplicato per 7 diventa una torta. Con aggiunta di cioccolato, di carote o addirittura di zucchine nella variante salata... ma oggi restiamo sul classico: torta allo yogurt! Soffice, profumata, deliziosa da sola e perfetta arricchendo ogni fetta con frutta fresca, confettura o soffice panna montata! Per realizzarla abbiamo scelto di utilizzare lo yogurt greco, che si differenzia da quello classico sia per il sapore che per la consistenza. Molto più denso e cremoso e dal sapore ricco e meno acido, risulta perfetto per le preparazioni in cucina e soprattutto in pasticceria. Preparate anche voi questa torta allo yogurt per addolcire la merenda di grandi e piccini, magari anche nella versione alla banana!