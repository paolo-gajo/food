Per preparare le tagliatelle all’arancia, iniziate tritando l’erba cipollina e tenetela da parte [1]. Quindi proseguite sbucciando le arance con l’aiuto di un pelaverdure [2], cercando di prelevare solo la parte esterna della buccia evitando quella bianca più amarognola. Quindi riducete la scorza di 1 arancia a julienne [3], mentre l'altra potete lasciarla intera.
In una padella ampia scaldate l’olio con il burro a fuoco molto basso [4] e quando quest’ultimo sarà sciolto, versate la scorza di arancia tagliata a julienne [5] e fatela dorare leggermente mescolando di tanto in tanto; mentre la scorza intera potete tuffarla in un tegame con acqua calda [6]. Fate bollire le scorze in modo che rilascino il loro aroma.
Nel frattempo in una ciotola versate i tuorli (dovranno essere freschissimi) e unite l’acqua a temperatura ambiente [7], quindi sbatteteli con una forchetta [8]; aggiustate di sale [9].
e pepe [10]. Scolate le scorze di arancia [11], quindi lasciate che l'acqua riprenda il bollore mentre preparate la pasta da tuffare non appena sarà a temperatura. A questo punto cuocete le tagliatelle per 3-4 minuti o per il tempo riportato sulla confezione nella stessa acqua in cui avete bollito le scorze [12].
Poi scolate le tagliatelle con una schiumarola e passatele direttamente nella padella in cui avete fatto saltare le scorze di arancia tagliate a julienne [13]; mescolate con una spatola [14] e aromatizzate con l’erba cipollina [15].
Versate poi i tuorli sbattuti con l’acqua [16] e mantecate velocemente a fuoco basso. Quindi spegnete il fuoco, unite il Grana Padano DOP grattugiato [17] e servite le tagliatelle all’arancia ben calde [18]!