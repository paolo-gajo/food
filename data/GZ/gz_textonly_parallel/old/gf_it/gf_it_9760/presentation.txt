La teglia di pasta con carciofi, patate e piselli è un gustosissimo piatto unico da cuocere al forno, tipico del periodo di Pasqua; se infornata al mattino, è un’ ottima vivanda da portarsi dietro durante la classica scampagnata il giorno di Pasquetta. La teglia di pasta è, oltretutto, piuttosto leggera e adatta alle persone vegetariane o a tutti coloro che non amano la carne di agnello o di capretto, tipiche di questa festività.