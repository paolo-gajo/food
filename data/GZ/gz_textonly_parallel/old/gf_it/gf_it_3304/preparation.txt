Per preparare la frittura di gamberi con salsa al mango, iniziate pelando il frutto [1]. poi tagliate grossolanamente la polpa [2]. Quindi pelate il pezzo di zenzero [3]
in una ciotolina versate la polpa di mango e grattugiate lo zenzero fresco [4], aggiungete l'olio extravergine d'oliva [5] e frullate tutto con un mixer ad immersione [6].
Tritate un peperoncino fresco [7] e l'erba cipollina e versateli nella salsa (8-9),
tenete la salsa da parte. Passate ai gamberi: togliete i carapaci e il filetto interno (10-11), sciacquate i gamberi sotto acqua corrente e tamponateli con carta da cucina. Quindi preparate le ciotoline per la panatura: in una versate la farina, in un'altra il panko, in un'altra ancora i cornflakes e nell'ultima le uova leggermente sbattute a cui aggiungere un pizzico di sale [12] e uno di pepe.
Passate le code prima nella farina [13], poi nelle uova sbattute [14]. Per dare la giusta croccantezza fate aderire bene il panko [15].
Successivamente rituffare nelle uova le code di gambero [16] e infine passatele nei corn flakes [17]. Mentre effettuate queste operazioni con tutte le code di gambero man a mano posizionatele su un vassoio [18] e intanto scaldate l'olio di semi in un tegame capiente fino a raggiungere i 165° (da controllare con termometro da cucina). 
Friggete massimo 3 gamberi alla volta, così la temperatura dell’olio non si abbasserà troppo. Appena prenderanno colore- ci vorranno al massimo 2 minuti- scolateli [19] e poneteli su carta assorbente. Aromatizzateli con della scorza di lime [20]. Accompagnate la vostra frittura di gamberi con salsa al mango [21].