Per preparare il latte condensato assicuratevi che i barattoli siano ben puliti e i tappi nuovi. Versate il latte in un tegame [1], aggiungete lo zucchero [2] e mescolate [3]. 
Il latte dovrà sobollire costantemente [4], quindi regolate la fiamma in modo che non sia troppo forte. Qualora dovesse formarsi rimuovete la schiumetta in superficie [5]. Lasciate cuocere in totale per un'ora e mezza, mescolando brevemente ogni 10-15 minuti [6].
Trascorso il tempo di cottura noterete che il colore sarà cambiato e il latte risulterà più denso [7]. A questo punto spegnete il fuoco e versatelo ancora caldo all'interno dei vasetti ben puliti [8]. Chiudeteli subito [9], in questo modo si creerà il sottovuoto. A questo punto lasciateli raffreddare prima a temperatura ambiente, poi trasferite in frigo. Otterrete la consistenza ideale dopo 24 ore. 