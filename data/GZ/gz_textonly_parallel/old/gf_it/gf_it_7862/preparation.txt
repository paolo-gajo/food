Per preparare i biscotti al farro e arancia come prima cosa iniziate a realizzare l'impasto. Versate nella ciotola di una planetaria, dotata di frusta a foglia, la farina 00 [1], quella di farro [2] e lo zucchero di canna bianco [3].
Aggiungete poi il burro tagliato a cubetti [4] e lavorate il composto fino ad ottenere una consistenza sabbiosa [5]. Unite anche la farina di mandorle [6] 
e le uova [7]. Lavorate il tutto fino ad ottenere un composto uniforme [8], poi aggiungete il sale [9] 
e la scorza di limone [10]. Lavorate di nuovo il tutto e trasferite l'impasto su un piano leggermente infarinato [11] e avvolgetelo nella pellicola [12]. Riponete in frigo a riposare per circa 1 ora. 
Trascorso il tempo di riposo, trasferite la frolla su un piano infarinato e dividela a metà [13]. Avvolgete nuovamente nella pellicola una delle due metà e riponetela in frigo. Quindi stendete l'impasto rimasto in modo da ottenere un rettangolo spesso circa mezzo cm [14]. Trasferite la marmellata d'arancia in una sacca da pasticciere [15] 
e utilizzatela per fare dei mucchietti sul rettangolo di pasta, distanziandoli di circa 5 cm (16-17). Riprendete l'impasto tenuto da parte e stendete anche questo [18]: dovrete ottenere un rettangolo delle stesse misure del precedente, spesso sempre mezzo cm. 
Aiutandovi con un po' di farina avvolgetelo su un mattarello e posizionatelo sopra all'altro, in modo da ricoprirlo interamente (19-20). Pressando delicatamente con le mani fate aderire bene la pasta intorno alla marmellata [21]. 
Posizionate uno stampo zigrinato da 6 cm al centro di ogni cupoletta e ricavate i vostri biscotti [22]. Disponeteli man mano su una leccarda foderata con carta forno [23] e cuocete in forno statico preriscaldato a 180° nel ripiano centrale per 20 minuti. Quindi azionate la modalità ventilata e ultimate la cottura per altri 5 minuti. Se non avete il forno ventilato potete aumentare la temperatura a 185°-190° per farli dorare maggiormente, sempre per 5 minuti. Quando saranno ben dorati sfornate i vostri biscotti al farro e arancia [24] e lasciateli raffreddare per bene. 
Solo quando saranno completamente freddi potrete occuparvi della decorazione. Tritate il cioccolato bianco [25] e fondetelo a bagnomaria [26]. Trasferitelo poi in un conetto di carta forno [27] 
e chiudete l'estremità [28]. Tagliate pochissimo la punta del conetto e utilizzatelo per decorare i biscotti, spremendo il cioccolato a zig zag [29]. Ripetete su tutti gli altri biscotti [30] e riponete in frigorifero per almeno 5 minuti, in modo da far asciugare il cioccolato prima di servirli. I vostri biscotti al farro e arancia sono pronti da gustare!