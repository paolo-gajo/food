Tra le tante prelibatezze della costiera amalfitana ecco una ricetta golosa creata dal pasticcere campano Carmine Marzuillo nel 1978: le delizie ovvero soffici cupole morbide come il pan di spagna che racchiudono un cremoso ripieno e hanno una ricopertura golosa. La ricetta originale è quella delle delizie al limone ma noi vogliamo proporvi una variante altrettanto gustosa e raffinata che si ispira alla tradizionale torta omonima: le delizie foresta nera, farcite con una crema di yogurt arricchita con succulenti amarene sciroppate. Le delizie foresta nera sono un dessert al quale è difficile resistere e per realizzarle vi basterà seguire la nostra ricetta!