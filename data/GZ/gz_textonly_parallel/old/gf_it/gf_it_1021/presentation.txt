La torta allo yogurt è uno dei dolci preferiti da mamme e bambini: soffice e facile da preparare. La torta di banane, così come il banana bread, fanno impazzire gli amanti di questo frutto. Oggi vi proponiamo l'unione di queste due torte da colazione, preparando una golosa torta banane e yogurt. Un dolce soffice e profumato, realizzato senza burro, ma con aggiunta di farina di riso: leggera e fragrante vi conquisterà al primo assaggio. Perfetta anche per una merenda genuina o la colazione, la torta banane e yogurt sarà richiestissima sia dai grandi che dai piccoli… anche in versione monoporzione senza uova!