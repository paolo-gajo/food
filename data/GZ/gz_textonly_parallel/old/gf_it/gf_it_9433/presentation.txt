Volete dare un tocco esotico ai vostri buffet con un antipasto finger food speciale? Provate i triangolini di pasta fillo con broccoli e ricotta; piccoli triangolini croccanti che al primo morso svelano un ripieno cremoso di ricotta e broccoli insaporito con sfiziosi pomodorini secchi. La pasta fillo è un formato di pasta tipico del Medio Oriente caratterizzato da molteplici strati di sfoglia che in cottura diventano fragranti. Versatile e dal sapore neutro, questa pasta può essere farcita con qualsiasi ripieno sia dolce che salato, venite quindi a scoprire tutte le altre ricette preparate con la pasta fillo come i sigari con caprino e miele al rosmarino o gli involtini vegetariani!