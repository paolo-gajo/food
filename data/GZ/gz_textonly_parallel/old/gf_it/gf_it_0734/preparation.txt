Dividete i tuorli dagli albumi; nella planetaria lavorate a crema il burro con metà della dose di zucchero ed i semi della bacca di vaniglia fino a ottenere un composto cremoso e bianco [1]. Se non disponete della planetaria procedete allo stesso modo mettendo zucchero e burro in una capiente terrina e montandoli con le fruste elettriche. Unite le farine con il lievito in una ciotola (2-3).
Setacciate le polveri e raccoglietele in una terrina, quindi tenetele da parte [4]. Aggiungete i tuorli, uno alla volta al composto di burro e zucchero nella planetaria [5], e lavorate per almeno dieci minuti o fino a ottenere una crema molto morbida e spumosa [6].
Trasferite il composto di burro-zucchero e uova in una terrina pulita e aggiungete le farine setacciate [7], amalgamate il tutto con l'aiuto di una spatola molto delicatamente [8].Montate a neve ferma gli albumi con un pizzico di sale e l’altra metà dello zucchero da aggiungere poco alla volta, unite al composto anche i bianchi a neve [9] poco per volta e con movimento delicato dal basso verso l’alto.
Imburrate e infarinate uno stampo tondo da 28 cm e versatevi l’impasto [10]; cuocete in forno caldo a 180° per 45 minuti; verificate la cottura inserendo nel centro uno stecchino, che dovrà risultare asciutto una volta estratto dalla torta.Lasciate freddare una decina di minuti nello stampo e poi sformatelo su una gratella per dolci; una volta che la torta è completamente fredda, tagliatela a metà orizzontalmente con l’aiuto di un coltello da pane; versate la marmellata di mirtilli rossi dal centro [11] e con l'aiuto di una spatola piatta spargetela delicatamente fino ai bordi [12].
Facendo attenzione prendete l'altra base della torta e sovrapponetela delicatamente a quella spalmata di marmellata (13-14). Spolverizzate con abbondante zucchero a velo e servite.[15]