Per preparare la torta di mele senza burro, per prima cosa lavate e dividete le mele a spicchi [1], poi eliminate il torsolo e tagliate gli spicchi a fettine molto sottili [2]. Iniziate a montare le uova con uno sbattitore elettrico, mentre aggiungete lo zucchero [3].
Quando il composto sarà semi-montato unite la scorza di limone [4], mantenendo sempre le fruste in azione. Aggiungete anche la farina [5] e il lievito [6].
Infine versate l’olio di semi [7] e il latte [8] e continuate a lavorare fino ad ottenere un impasto liscio e omogeneo [9].
Ungete uno stampo del diametro di 20 cm con l’olio di semi [10], poi infarinatelo leggermente. Versate all’interno un mestolo e mezzo di impasto circa [11] e distribuite in superficie la maggior parte delle mele [12].
Coprite le mele con l’impasto rimanente [13], livellate con una spatola [14] e guarnite con le mele restanti [15].
Spolverizzate con lo zucchero semolato [16] e cuocete in forno statico preriscaldato a 180° per circa 40 minuti. Una volta cotta, sfornate e lasciate intiepidire nello stampo [17] prima di sformare e gustare la vostra torta di mele senza burro [18]!