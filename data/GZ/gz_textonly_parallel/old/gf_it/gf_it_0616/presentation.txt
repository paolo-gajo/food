Di torte di mele ce ne sono per tutti i gusti: classica o a raggi, senza uova, senza glutine e anche in versione light, ma sempre soffice e facile da preparare proprio come la ricetta della torta di mele senza burro! A differenza della versione con il mascarpone o con lo yogurt, questa volta al posto del burro abbiamo utilizzato l’olio di semi per ottenere un impasto leggero e profumato. Ogni momento è buono per gustare i dolci con le mele: le torte più morbide per la colazione o la merenda, insieme a tè o caffè, i ripieni come lo strudel per un fine pasto delizioso, i crumble per sorprendere con un goloso dolce al cucchiaio... Intanto iniziamo da un goloso risveglio con la torta di mele senza burro: ha tutte le carte in regola per diventare una delle vostre varianti preferite!