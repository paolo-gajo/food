Per realizzare la crostata bicolore abbiamo scelto di intrecciare insieme due gusti di pasta frolla e di farcirla con due golose tipologie di crema pasticcera: classica e al cioccolato. Sapete che amiamo le crostate e cerchiamo di inventarne sempre di nuove, buone e accattivanti, proprio come questa! La decorazione è davvero speciale, ma anche il gusto non è da meno, alta e ricca di crema è così golosa che piacerà proprio a tutti. Un doppio gusto per una merenda bicolore davvero originale! E se siete amanti delle crostate provate anche quella a strati e questa versione con ricotta e marmellata!