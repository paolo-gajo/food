Per preparare la crostata bicolore come prima cosa occupatevi della pasta frolla. Tagliate il burro freddo a cubetti e versatelo nella ciotola di una planetaria, dotata di foglia [1]. Aggiungete la farina [2] e lo zucchero [3]. 
Azionate la planetaria e lavorate per circa 2 min. Unite le uova intere [4] ed i tuorli [5]. Azionate nuovamente la macchina e lavorate sino ad ottenere in impasto omogeneo e compatto [6]. 
Trasferite l'impasto su un piano, lavorate brevemente il tempo di compattarlo e dividerlo in due parti uguali [7]. Trasferite nuovamente in planetaria una delle due metà e aggiungete il cacao amaro [8]. Lavorate con il gancio a foglia poco tempo, sino ad ottenere un impasto dal colore uniforme [9]. 
Trasferitelo nuovamente sul piano e compattatelo, senza scaldarlo eccessivamente con le mani [10]. Formate quindi due panetti, uno al cacao ed uno bianco, avvolgeteli nella pellicola [11] e lasciate riposare in frigorifero per almeno 30 minuti. Nel frattempo preparate la crema pasticcera. Unite in un pentolino lo zucchero ed i tuorli [12]. 
Amalgamateli con una spatola, così non si incorporerà aria, poi unite la farina [13]. Mescolate sempre con la spatola [14]. In un altro pentolino versate il latte e scorza grattugiata di limone [15]. Portate a bollore.
Non appena il latte inizierà a bollire, versatene una piccola quantità sul composto di uova [16], mescolando con una spatola. Versate quindi tutto il latte, mescolate con spatola o frusta e riportate sul fuoco. Cuocete [17] sino a che la crema si sarà densata e sarà quasi arrivata a bollore. Dividete la crema in due parti uguali, trasferendola in due ciotole separate [18]. 
Aggiungete il cioccolato tritato in una delle due ciotole [19], mescolate bene con una spatola o una frusta fino a che non si sarà sciolto ed avrete ottenuto un composto omogeneo [20]. Coprite entrambe le creme con pellicola [21] e lasciate raffreddare in frigorifero per circa 1 ora.
Quando la crema sarà fredda e la frolla avrà riposato, potrete comporre la vostra crostata. Stendete prima la frolla bianca fino ad ottenere un rettangolo spesso circa 3-4 mm [22]. Da questo ricavate delle striscioline larghe circa 1 cm [23]. Ripetete la stessa operazione anche per la frolla al cacao [24].
Stendete ora un foglio di carta forno su un piano. Posizionate quindi orizzontalmente una striscia al cacao. Adagiate l'inizio di una bianca su quella al cacao, posta per pendicolare [25], affiancate una al cacao [26]. Proseguite in questo modo alternando i colori, per questa fase serviranno 8 strisce bianche e 8 al cacao [27]. 
A questo punto sollevate delicatamente tutte le strisce al cacao [28], per posizionare sulle strisce bianche, un'altra striscia bianca [29]. Poi riposizionate le strisce al cacao, e stavolta sollevate le strisce bianche [30]. 
A questo punto posizionate una striscia al cacao in orizzontale [31], poi ribaltate nuovamente in posizione le striscioline bianche [32] e proseguite in questo modo, alternando i colori fino a terminare il vostro intreccio [33] e ottenere un quadrato.
Utilizzando l’anello della tortiera a cerniera da 22 cm, coppate l'intreccio [34] e tenete da parte in frigo perchè si rassodi meglio [35], servirà successivamente. Raccogliete tutti li scarti di frolla, così da realizzare la base variegata della crostata [36]. 
Schiacciate bene con le mani direttamente sul fondo, in modo da stendere la pasta sia alla base [37] che sui bordo. Alzatelo il più possibile visto che dovrà contenere le due creme. Con un coltellino eliminate l'eccesso di pasta [38]. Versate prima la crema pasticcera classica all'interno, livellate con il dorso di un cucchiaio [39] trasferite in frigo per 10 minuti. 
Trasferite la crema pasticcera al cioccolato su quella classica e livellate con il dorso di un cucchiaio [40]. Posizionate sopra la crema il coperchio di frolla bicolore, che avevate conservato in frigo, sollevandola e adagiandola molto delicatamente [41] e schiacciate lievemente i bordi per farli aderire al guscio di frolla. Cuocete in forno statico preriscaldato a 170° per 45 minuti. Portare poi il forno a 180° e proseguite la cottura per altri 15 minuti. Sfornate [42] e lasciate raffreddare completamente prima di servire la vostra crostata bicolore.