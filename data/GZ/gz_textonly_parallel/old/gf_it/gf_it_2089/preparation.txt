Per preparare i bastoncini di pollo con salsa alla senape, iniziate dalla la salsa: unite alla maionese prima la senape di diogione, poi quella delicata [1] e, in fine, il miele [2]. Mescolate con una spatola o un cucchiaio per ottenere un composto omogeneo [3] e coprite la ciotola con della pellicola trasparente. Riponete poi la ciotola in frigorifero.
Pulite il petto di pollo con un coltello da eventuale grasso o cartilagini interne [4] capovolgetelo con la parte interna poggiata sul tagliere [5], quindi tagliatelo a fette spesse 1 cm e mezzo, che ridurrete a listarelle di sezione quadrata [6].
Tritate le mandorle grossolanamente, aiutandovi con un tritatutto [7]. In una ciotola aggiungete alle le mandorle tritate, il pangrattato, il formaggio grattugiato [8], il pepe e il prezzemolo tritato [9].
In una ciotola a parte ponete le uova sgusciate e sbattetele con una forchetta aggiustando di sale [10]. In un’altra ciotola mettete la farina. Passate i bastoncini di pollo nella farina [11] fino a ricoprirli completamente [12].
Una volta infarinati potte passarli nell’uovo sbattuto [13] e poi nella panatura [14]. In una pentola, scaldate per alcuni minuti l'olio. Per capire quando è ben caldo, provate a far cadere un pò di pangrattato; se sfrigola, allora immergete i bastoncini [15].
Cuocete i bastoncini di pollo finchè non saranno ben dorati [16]. In alternativa preparare i bastoncini di pollo anche in forno, cuocendoli per 5 minuti a 250° a forno statico (4 minuti a 230° se forno ventilato) e terminate la cottura con 5 minuti di grill. Adagiate i bastoncini cotti su un vassoio rivestito di carta assorbente [17]. Togliete la salsa dal frigorifero e ponetela in una piccola coppetta ed ecco i vostri bastoncini di pollo con salsa alla senape pronti per essere gustati [18].