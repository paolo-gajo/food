I pasticciotti ricotta e crema di limone sono un dolce tipico della pasticceria salentina, in questa ricetta rivisitati con una deliziosa crema pasticcera al limone arricchita con la ricotta.  Ideali da gustare per una pausa golosa o da proporre come piccole dolcezze per un evento speciale, i pasticciotti sono vere e proprie piccole tortine ovali che racchiudono in un guscio di morbida frolla un ripieno vellutato e cremoso. Deliziate il palato dei vostri ospiti con i pasticciotti ricotta e crema di limone!E per non farvi mancare nulla provate anche la nostra torta pasticciotto classica! 