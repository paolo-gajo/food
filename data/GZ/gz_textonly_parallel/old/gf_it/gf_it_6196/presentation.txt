La chiffon cake è una ciambella dalla consistenza indescrivibilmente soffice e con un profumo che ricorda la classica torta all'arancia casalinga. Morbido e spugnoso, questo dolce è già la fine del mondo in versione semplice spolverizzata con lo zucchero a velo, che potete scoprire qui. In questa variante vogliamo davvero ingolosirvi!La chiffon cake all'arancia e cioccolato infatti è realizzata con l'aggiunta di gocce di cioccolato nell'impasto e una volta cotta viene ricoperta con una dolce glassa all'arancia. Servita con scorzette di arancia candite, la vostra chiffon cake all'arancia e cioccolato conquisterà i vostri ospiti non solo al primo assaggio ma anche per la raffinata presentazione!