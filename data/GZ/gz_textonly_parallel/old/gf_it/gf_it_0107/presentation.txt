Nutriente e completo, il porridge è la colazione anglosassone più conosciuta. Una base di “zuppa di avena” arricchita con frutta e miele, perfetta per iniziare la giornata con il giusto carico di energia e di dolcezza. Il porridge è un alimento semplicemente genuino ma molto versatile, personalizzarlo con gusto scegliendo frutta fresca e secca a piacere lo renderà gradevole anche ai palati più esigenti. Il porridge mele e nocciole e il porridge mirtilli e pistacchi sono solo due delle innumerevole varianti che si possono realizzare combinando gli ingredienti più stuzzicanti. Il porridge è la colazione perfetta per le mattine in cui volete concedervi un goloso risveglio senza fretta!