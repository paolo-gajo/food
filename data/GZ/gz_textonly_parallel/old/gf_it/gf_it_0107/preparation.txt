Per realizzare il porridge per prima cosa versate l’avena in una ciotola, coprite con acqua [1] e lasciate in ammollo per un’oretta, anche se l’ideale sarebbe fare l’ammollo la sera prima. Una volta che l’avena sarà ben ammollata si presenterà con la tipica consistenza collosa [2]. Versate l’avena nel pentolino [3]
Aggiungete il latte [4], unite un pizzico di sale [5] e cuocete il composto per circa 4-5 minuti mescolando spesso con una spatola [6].
Quando l’avena risulterà morbida e avrà assorbito il latte [7] spegnete il fuoco e trasferite il porridge in una ciotola [8], insaporite con il miele [9]
Adagiate sopra delle fettine di fragole fresche [10], guarnite con le mandorle a lamelle [11] e servite il vostro porridge tiepido [12].