Per preparare la crema ganache come prima cosa versate la panna in un pentolino [1] e portatela a sfiorare il bollore. Nel frattempo tritate finemente il cioccolato [2] e versatelo all'interno di una ciotola [3].
Quando la panna sarà calda, andrà versata in 3 volte almeno sul cioccolato. Quindi procedete a versarne circa 1/3 all'interno della ciotola con il cioccolato [4] e iniziate a mescolare; nel frattempo mantenete la panna in caldo rimettendola sul fuoco bassissimo. Una volta che avrete si sarà incorporata la prima versata di panna, aggiungetene ancora metà di quella rimasta [5], mescolate (sempre mantenendo la panna in caldo) e una volta che l'avrete incorporata totalmente, aggiungete anche l'ultima parte [6]. Mescolate energicamente fino ad ottenere una consistenza liscia.
A questo punto aggiungete anche il burro morbido tagliato a cubetti, un po' alla volta perchè anche questo va incorporato poco alla volta [7] e sempre con la spatola continuate a mescolare fino a farlo sciogliere completamente. La vostra ganache al cioccolato fondente è ora pronta, ma se preferite potete frullarla con un minipimer per qualche secondo [8], prestando attenzione a non incorporare aria. In questo modo otterrete una texture più liscia e potrete utilizzarla come meglio preferite [9]!