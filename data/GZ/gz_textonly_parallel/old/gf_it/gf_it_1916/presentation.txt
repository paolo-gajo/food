La ricetta delle patate alla savoiarda arriva dal Piemonte e porta con sé contaminazioni gustose che derivano dall’incontro della tradizione culinaria piemontese con quella francese. Il risultato è un piatto dagli antichi sapori tanto semplici quanto intramontabili. Di cosa si tratta? Croccanti fettine di patate gratinate avvolte da un formaggio filante dal gusto deciso come Groviera, Fontina o Emmentaler. Le patate alla savoiarda sono un contorno ricco e invitante che nasce dalla magica unione di due ingredienti comuni e popolari, ma che insieme creano una pietanza dal tocco davvero raffinato. Avete già l’acquolina in bocca? Venite a scoprire la ricetta!