I lievitati, dolci o salati, danno sempre grandi soddisfazioni a chi li preparara, ma anche a chi li gusta soprattutto se realizzati in forme originali! Avete già provato la focaccia tuttigusti e quella arrotolata? Allora non potete perdere la ricetta della focaccia ripiena pizzicata: un morbido impasto fatto lievitare e steso a mano, da coppare per creare graziose roselline farcite con cubetti di formaggio e salumi alternati ad un ripieno piccante a base di ‘nduja! Ogni rosellina nasconde l'appetitoso contenuto che voi potrete personalizzare con ciò che più vi stuzzica il palato. Nell'impasto abbiamo aggiunto anche il latte di Kefir, una delle più antiche bevande a base di latte fermentato, che oltre ad essere ricco di proprietà, favorisce la lievitazione della focaccia proprio grazie ai fermenti di cui è ricco! Cosa aspettate? I vostri ospiti attendono di assaporare questa stuzzicante focaccia ripiena pizzicata!