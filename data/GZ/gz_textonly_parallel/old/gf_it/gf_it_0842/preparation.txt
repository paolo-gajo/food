Per realizzare le paste di meliga: ponete in una ciotola la farina di mais fioretto [1], la farina 00 setacciata [2], il pizzico di sale, i semi di una mezza bacca di vaniglia e lo zucchero semolato [3].
Con un cucchiaio di legno, mescolate bene le polveri [4]; quindi aggiungete il burro ammorbidito tagliato a pezzi [5] e grattugiate nell’impasto la scorza di un limone [6].Mescolate bene per amalgamare gli ingredienti.
Unite l’uovo e il tuorlo e incorporatele bene al composto [7], mescolando con un cucchiaio di legno: dovrete ottenere un impasto cremoso, morbido e omogeneo [8]. Trasferite l’impasto in una sac-à-poche con beccuccio a stella [9].
Imburrate sui lati e al centro una leccarda [10] e foderatela con carta da forno; spremete direttamente su di essa la pasta dalla sac-à-poche, formando delle piccole ciambelline rotonde [11]. Fate cuocere in forno statico a 180° per 15/20 minuti, fino a che le paste non saranno ben dorate [12]. Ecco pronte le vostre paste di meliga [12].