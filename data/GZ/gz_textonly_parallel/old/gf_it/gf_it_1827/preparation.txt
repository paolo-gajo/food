Per preparare i pancake senza glutine, per prima cosa sbattete l’uovo in una ciotola con una frusta, poi iniziate a versare il latte a filo continuando a mescolare [1]. Aggiungete la farina [2] e mescolate per eliminare tutti i grumi [2], poi unite il lievito [3].
Mescolate ancora fino ad ottenere una pastella liscia e omogenea [4]. Ungete una padella antiaderente con un filo di olio e rimuovete l’eccesso con un foglio di carta assorbente [5], poi versate un mestolo di pastella [6] e cuocete a fiamma bassa.
Quando inizieranno a formarsi delle bollicine in superficie [7], girate il pancake con una spatola e continuate a cuocere finché non risulterà dorato anche dall’altra parte; ci vorranno circa 1-2 minuti per lato [8]. Proseguite in questo modo per cuocere tutti i pancake impilandoli uno sull’altro man mano che saranno pronti. I vostri pancake senza glutine sono pronti per essere gustati [9]!