I pancake sono i protagonisti della colazione all’americana e anche in Italia non riusciamo più a farne a meno, tanto che ne abbiamo preparati per tutti i gusti ed esigenze: light, senza uova, proteici… e adesso i pancake senza glutine! Realizzati con farina di riso sono anche senza burro, i pancake senza glutine saranno ugualmente morbidi e invitanti come quelli classici e proprio come questi possono essere accompagnati con sciroppo d’acero, marmellate, frutta fresca, miele o Nutella. Scegliete il vostro abbinamento preferito e iniziate la giornata con una ricetta tanto golosa quanto speciale!