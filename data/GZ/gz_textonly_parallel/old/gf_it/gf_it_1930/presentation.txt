Lo spezzatino alla Guinness è una ricetta tipica irlandese, in cui la carne una volta rosolata, viene cotta e stufata nella birra Guinness, la birra scura di Dublino, che dona alla carne un sapore assai aromatico. Lo spezzatino alla Guinness è uno sfizioso secondo piatto, ideale da gustare caldo durante le fredde sere invernali. Gli irlandesi sono soliti servire lo spezzatino alla Guinness insieme alle patate schiacciate (mashed potatoes) condite semplicemente con un pizzico di sale, pepe e olio. In alternativa lo spezzatino alla Guinness può essere accompagnato anche con un goloso purè o con il tradizionale colcannon così da diventare un ricco piatto unico.