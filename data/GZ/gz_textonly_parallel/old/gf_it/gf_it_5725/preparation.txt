Per realizzare la sfoglia classica con scampi saltati al balsamico dovete iniziare dalla pulizia degli scampi: per prima cosa lavate bene gli scampi sotto l’acqua corrente fredda, eliminate la testa [1] ed estraete l’intestino aiutandovi con delle pinzette da cucina [2]. Tagliate con delle forbici le parti laterali del carapace [3]
e prelevate l’interno [4], in questo modo riuscirete a tenere la polpa intera. Praticate un incisione sul dorso dello scampo [5]. Ponete sul fuoco una padella con un filo di olio, unite gli scampi puliti, aggiungete il pepe rosa [6] e saltateli per 5 minuti,
trascorso questo tempo aggiungete l’aceto balsamico [7] e salate. Fate cuocere ancora 10 minuti a fuoco vivace in modo che la salsa si addensi [8].A questo punto gli scampi sono pronti, tagliati a metà [9]
e iniziate a comporre gli stuzzichini: prendete una sfoglia ponete sopra mezzo scampo [10] , condite ulteriormente con qualche goccia di aceto balsamico [11] e con i grani di pepe rosa [12]. La vostra sfoglia classica con scampi saltati al balsamico è ora pronta per essere portata in tavola!