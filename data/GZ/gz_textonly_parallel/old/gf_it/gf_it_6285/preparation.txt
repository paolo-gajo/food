Per preparare le pardulas per prima cosa dovrete mettere a scolare la ricotta (tutta la notte sarebbe preferibile o alcune ora prima della lavorazione). Per i gusci di pasta: in una ciotola versate la semola e lo strutto [1] lavorate il composto ottenendo un impasto sbriciolato [2] quindi versate l’acqua [3],
continuando a impastare [4] finché non avrete compattato il tutto [5]. Avvolgete nella pellicola il vostro panetto d’impasto [6] e fatelo riposare a temperatura ambiente giusto il tempo in cui sarete impegnati nella preparazione del ripieno.
Preparate il ripieno: in una ciotola versate la ricotta che deve essere ben scolata e asciutta [7], aggiungete lo zucchero [8] e mescolate con una frusta per incorporare [9],
aggiungete poi i tuorli [10], la semola [11], lo zafferano in polvere [12]
e la scorza degli agrumi (13-14), avendo cura di evitare di grattugiare la parte bianca della scorza che è amara. Amalgamate il tutto con la frusta [15] e conservate in frigo.
Riprendete il panetto di impasto e stendetelo con il mattarello [16] a uno spessore pari a 1 millimetro, quindi ricavate dei dischetti con un coppa pasta tondo del diametro di 10 centimetri, cercando di copparli molto ravvicinati tra loro (17-18), così facendo otterrete 16 pezzi.
Ponete al centro di ogni disco una cucchiaiata abbondante di ripieno [19] e chiudete i dolcetti pizzicandoli alle estremità con la punta delle dita (20-21),
tutto intorno creando così una sorta di piccoli cestini con 8 punte [22]. Se i dischetti dovessero seccarsi troppo, spennellateli con poca acqua ai bordi per poter chiudere per bene i dolcetti. Adagiate le pardulas su una leccarda rivestita con carta forno e spennellate la superficie con il tuorlo sbattuto con poco latte (23-24).
Cuocete in forno statico e preriscaldato a 150° per circa 40 minuti. A cottura ultimata, tirateli fuori dal forno [25], lasciateli intiepidire e poi spolverizzateli con poco zucchero a velo [26]. Le vostre pardulas sono pronte per essere gustate [27].