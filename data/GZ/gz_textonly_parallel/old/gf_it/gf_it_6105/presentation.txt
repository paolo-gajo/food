La treccia di pasta lievitata è un dolce con il lievito di birra fresco, perfetto per la prima colazione ma anche ottimo come merenda. Una treccia di pan brioche che farà felice tutta la famiglia! Realizzarla a casa non sarà così difficile... noi abbiamo utilizzato la planetaria per facilitarci ad ottenere un impasto liscio e morbido, ma anche lavorando l'impasto a mano otterrete un ottimo risultato! Divertitevi a prepararla in compagnia dei più piccoli, impazziranno per la granella di zucchero in superficie... impreziositela con uvetta o gocce di cioccolato. Gustatela al naturale, accompagnandola con una tazza di cioccolata, caffè o cappuccino. Oppure tostate le fette e spalmatele con confetture o Nutella... a proposito, i più golosi possono provare la nostra ricetta della treccia alla Nutella!  