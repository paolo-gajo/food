Seguire una dieta senza glutine non vuol dire per forza rinunciare alle nostre pietanze preferite: con le nostre ricette potete scegliere fra un’ampia gamma di primi piatti, dolci e pizze… a cui si aggiungono oggi anche le focaccine senza glutine! A differenza della focaccia, questa volta abbiamo optato per un mix di farina di riso, farina di mais e farina di quinoa, particolarmente ricca di fibre e proteine. L’impasto che risulterà sarà molto diverso da quello dei lievitati tradizionali ma con qualche accorgimento otterrete delle ottime focaccine senza glutine da gustare in semplicità o insieme a formaggi e salumi, ovviamente inseriti nel Prontuario AIC!