Per preparare i finanzieri con gelè alla fragola, iniziate sciogliendo il burro a fuoco dolce e lasciandolo poi intiepidire. Sbattete gli albumi con lo zucchero a velo utilizzando le fruste elettriche [1]. Non appena risulteranno leggermente spumosi, potrete unite la farina di mandorle [2] e la farina 00 [3].
Versate anche il burro fuso tiepido [4] e lavorate ancora con le fruste. Aromatizzate con la scorza di limone [5] e mescolate con una marisa. Versate l'impasto negli stampini in silicone a mini sfere aiutandovi con un cucchiaino [7]. Infornate in forno statico a 180° per circa 20 minuti. Una volta pronti, sfornate e fate intiepidire.
Occupatevi del gelè: in una ciotolina versate dell'acqua fredda e ponete in ammollo i fogli per almeno 10 minuti [7]. Scaldate lo sciroppo alle fragole in un pentolino [8], aggiungete il succo di limone [9] e non appena avrà sfiorato il bollore, spegnete il fuoco.
Poi strizzate la gelatina delicatamente e versatela nel pentolino [10]. Mescolate con la frusta per sciogliere la gelatina completamente [11], quindi versate il composto nello stampo in silicone a mezze sfere delle stesse dimensioni di quello dei pasticcini [12].
Trasferite in frigo e fate rassodare per almeno 3 ore. Sformate i dolcetti oramai freddi [13] e tagliate via la calottina dai dolcetti con un coltellino a sega [14], sformate le vostre gelee’ [15].
Appoggiate ciascuna sfera di gelatina sopra i finanzieri [16]. Montate la panna con fruste e ciotola ben fredde [17], ponetela in sac-à-poche [18].
Guarnite i finanzieri con gelè alla fragola con panna [19] e fiori disidratati [20]. Potete servire i vostri finanzieri con gelè alle fragole [21]!