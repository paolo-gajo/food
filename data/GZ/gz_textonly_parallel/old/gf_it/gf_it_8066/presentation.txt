Piccoli, colorati e deliziosi! Sono i finanzieri con gelè alla fragola, graziosi bon bon che delizieranno i vostri ospiti con la morbida e profumata base alla mandorla e un'originale cupola di gelatina alla fragola. I finanzieri, financier, sono dolcetti di origine francese e sono perfetti per il momento del te'. Esistono varie leggende legate al nome di questi tortini che in origine avevano una forma rotonda, poi realizzati in forma rettangolare dai pasticceri svizzeri, che ricorderebbe un lingotto d'oro. O forse l'origine del nome è dovuto alla prossimità della pasticceria in cui vennero rielaborati nell'800, vicino alla sede Borsa: i principali clienti erano appunto dei rappresentati dell'alta finanza. Mantenendo le caratteristiche dell'impasto tipico dei finanzieri, in questa ricetta abbiamo voluto proporre una versione mignon, a forma di piccole sfere sormontate da una fresca gelatina alla fragola, panna montata e delicata decorazione di fiori eduli. Raffinatezza gusto racchiusi in piccole dolcezze finger food per le vostre occasioni speciali!