Per preparare le cipolle di Tropea al forno come prima cosa eliminate la parte con le radici [1] e sbucciatele [2]. Poi tagliatele nel senso verticale [3] 
in modo da ricavare 2 metà [4]. Disponete le cipolle in un tegame (adatto anche per la cottura in forno), cospargetele con un filo d'olio e fatele rosolare a fuoco vivace circa 5 minuti [5], facendo attenzione a muoverle di tanto in tanto, lasciandole con la parte tagliata rivolta verso l'alto, per non bruciarle. Nel frattempo prendete le erbe aromatiche [6] 
e tritatele finemente [7]. Poi non appena le cipolle saranno leggermente soffritte spostatele dal fuoco e cospargetele con le erbe appena tritate. Salate con il sale grosso [8], aggiungete un filo d'olio [9] 
e il pepe [10]. A questo punto [11] cuocete in forno statico preriscaldato a 190° per circa 30-35 minuti, nel ripiano centrale. Sfornate e servite le vostre cipolle di Tropea al forno [12] con i secondi piatti che più preferite!