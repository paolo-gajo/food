Per preparare i fusilli panna, prosciutto e piselli iniziate a porre sul fuoco un tegame colmo di acqua, leggermente salata che servir√† per la cottura della pasta. Prendete il prosciutto cotto e tagliatelo prima a fette e poi a dadini di circa 1 cm [1]. Quindi tritate finemente la cipolla e versatela all'interno di un tegame, dove avrete aggiunto l'olio [2]; lasciatela soffriffere per pochi minuti a fuoco medio e unite i piselli [3].
Aggiungete un mestolo dell'acqua di cottura della pasta e lasciate cuocere per circa 15 minuti a fuoco vivace. A questo punto versate anche il prosciutto cotto [5] e saltate tutto insieme per 2-3 minuti. Unite anche la panna [6],
mescolate [7] e lasciate cuocere a fuoco dolce per un paio di minuti [8]. Nel frattempo cuocete la pasta [9]
e scolatela al dente, versandola direttamente all'interno del condimento [10]. Mescolate il tutto [11] per amalgamare i sapori e servite i vostri fusilli, panna e prosciutto ancora caldi!