Il couscous è sempre un’alternativa valida ai primi piatti a base di pasta o riso, grazie al suo formato originale che lega particolarmente bene con qualsiasi condimento: verdure, pollo e l'immancabile versione di pesce. Oggi infatti vi invitiamo a provare il couscous ai frutti di mare! Una pietanza gustosa e profumata, perfetta da servire calda ma anche fredda, come una fresca e colorata insalata, magari accompagnata da un bicchiere di vino bianco. Armatevi di pazienza per pulire e sgusciare i vari ingredienti... anzi, fatevi aiutare da amici e famigliari che verranno ripagati dal condividere insieme a tavola un piatto così ricco e saporito. Pronti a preparare tutti insieme il couscous ai frutti di mare?Se cerchi altri primi piatti a base di pesce prova anche i nostri scialatielli! 