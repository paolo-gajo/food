Il dolce albero di Natale è una torta da servire in alternativa ai classici panettoni e pandori. L’impasto è preparato senza farina, al suo posto viene usato il pangrattato con nocciole e mandorle tritate. La crema per la ricopertura e la farcitura sono a base di burro. Il tocco finale sono le decorazioni fatte con glasse  e palline di zucchero colorate dove potrete sbizzarrirvi e arricchire il vostro dolce albero di Natale come più vi piace.