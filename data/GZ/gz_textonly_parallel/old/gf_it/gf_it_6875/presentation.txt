La pizza è uno dei piatti a cui noi italiani proprio non riusciamo a rinunciare. In tanti ci avete chiesto come preparare la pizza fatta in casa con lievito madre ed eccola qui! Preparare la pizza a casa non è un gioco da ragazzi, ma con un po' di pratica e seguendo i nostri passaggi otterrete un risultato come in pizzeria! Il lievito madre restituisce un impasto della pizza più fragrante, saporito e digeribile. Vi mostriamo come preparare la pizza con lievito madre con il più classico dei condimenti al pomodoro, mozzarella e basilico per un'ottima pizza margherita, ma voi potrete arricchire questa base con tanti ingredienti: prosciutto, salame, olive, mozzarella di bufala e tutto quello che più amate!