Per preparare i maritozzi alla cannella e mascarpone come prima cosa preparate l'impasto. In una ciotola versate la farina [1], aggiungete il lievito di birra disidratato [2], lo zucchero [3],
il sale [4] e il miele [5]. Iniziate a lavorare con il gancio, quindi versate lentamente l'acqua a temperatura ambiente [6]
e il latte sempre a temperatura ambiente e a filo [7]. Quando avrete ottenuto un composto omogeneo [8] aggiungete la cannella [9].
Versate anche le uova, una alla volta [10]. Aspettate che il primo sia ben assorbito prima di aggiungere il secondo [11]. Lavorate ancora pochi minuti fino a che l'impasto si sarà incordato al gancio [12]. 
Infine aggiungete molto lentamente il burro morbido a piccoli pezzetti [13], non abbiate fretta perché il composto dovrà assorbirlo bene, in totale ci vorranno circa 20 minuti per terminare questa operazione a velocità media. L'impasto dovrà risultare ben incordato al gancio [14]. Se l’impasto risulta molle non preoccupatevi, sbattetelo più volte sul piano di lavoro unto con del burro con le mani fate delle pieghe [15]. 
Date poi all'impasto una forma sferica [16] e trasferite in una ciotola capiente. Coprite con una pellicola [17] e lasciate lievitare l’impasto dei maritozzi per 2 ore a temperatura ambiente o comunque fino a che non sarà raddoppiato di volume [18].
Trascorso il tempo di lievitazione prendete l’impasto e trasferitelo su un piano. Dividete quindi l'impasto in 12 pezzi da circa 90 g [19]. Eventualmente aiutatevi con poca farina. Formate quindi delle palline [20] e pizzicando delicatamente i bordi esterni date ai maritozzi una forma ovale [21]. 
Trasferite quindi su una teglia rivestita con carta forno [22] e lasciate lievitare per un'ora. Quando i maritozzi avranno quasi raddoppiato volume, sbattete il tuorlo con la panna e utilizzatelo per spennellarli [23]. Cuocete in forno statico preriscaldato a 180°, posizionandoli nella parte medio bassa del forno, per circa 25 minuti fino a che non saranno ben dorati. Sfornate e lasciate raffreddare completamente [24].
Ora preparate lo sciroppo di acqua e zucchero che servirà per la glassatura. Ponete su fuoco un pentolino con l’acqua e lo zucchero [25], lasciate sobollire dolcemente fino a che lo zucchero non sarà completamente sciolto [26]. A questo punto utilizzatelo per spennellare i maritozzi [27]. 
Ora occupatevi del ripieno. In una ciotola versate il mascarpone, lo zucchero a velo, l'estratto di vaniglia e la panna [28]. Lavorate con le fruste elettriche fino ad ottenere una crema liscia e ben montata [29]. A questo punto realizzate un taglio (per il senso della lunghezza) al centro dei maritozzi [30] 
e farciteli con la crema [31]. Con una spatola lisciate la crema che fuoriesce [32] e proseguite in questo modo fino a terminarli tutti. Spolverizzate con zucchero a velo e servite [39].