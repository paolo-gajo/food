Per realizzare la granola per prima cosa sciacquate l'uvetta e le bacche di goji. Poi tritate grossolanamente le nocciole, le mandorle e le noci [1]. Procedete con lo sciroppo: in una padella versate il miele, l’acqua, l’olio, [2] e lo zucchero [3].
Cuocete per 10 minuti a fuoco medio in modo da creare uno sciroppo [4], poi spegnete il fuoco e aggiungete l’avena [5], la frutta secca che avete tritato [6]
L’uva passa ben scolata e asciugata [7] e le bacche di goji sempre ben asciutte [8]. Mescolate con una spatola o un cucchiaio di legno per amalgamare [9].
Versate il composto ottenuto su una leccarda rivestita con carta da forno. Distribuite uniformemente con la spatola [10], quindi cuocete in forno preriscaldato statico a 160° per 30 minuti sul ripiano centrale del forno. AUna volta terminata la cottura, sformate la vostra granola che dovrà risultare ben dorata [11] e lasciatela raffreddare per almeno 30 minuti a temperatura ambiente. Trascorso questo tempo la granola sarà pronta, conservatela in un barattolo di vetro fino al momento di consumarla [12].