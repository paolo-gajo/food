Per realizzare la torta fredda allo yogurt per prima cosa imburrate uno stampo a cerniera del diametro di 20 cm, foderate con carta forno la base e il bordo dello stampo seguendo le indicazioni che trovate nella nostra scheda: come foderare una tortiera con carta forno [2]. Sciogliete il burro al microonde oppure in un pentolino e fatelo intiepidire, tenendolo da parte. Intanto versate nel mixer i biscotti secchi [3]
frullateli per ridurli in polvere [4]. Trasferite i biscotti sminuzzati in una ciotola, aggiungete lo zucchero di canna [5] e il burro fuso intiepidito [6].
Mescolate con una spatola per ottenere un composto pastoso [7] e trasferitelo in una tegglia [8]; pressatelo bene sul fondo con il dorso di un cucchiaio per realizzare la base [9]. Ponete la base in frigorifero e lasciatela rassodare almeno 30 minuti.
Ora ponete i fogli di gelatina in una ciotola ampia colma di acqua fredda e lasciateli ammorbidire per circa 10 minuti [10]. Intanto scaldate il latte in un pentolino (dovrà solo sfiorare il bollore) e una volta che la gelatina sarà ammorbidita, strizzatela e versatela nel latte caldo a fuoco spento [11]. Mescolate con una frusta per sciogliere accuratamente la gelatina [12]. Tenete da parte per un momento e lasciate che il composto si intiepidisca.
Ora versate la panna fresca liquida nella ciotola della planetaria dotata di fruste, unite lo zucchero a velo [13] e montatela fino a quando sarà spumosa [14]. Se non disponete di una planetarian potete usare anche le fruste elettriche per montare la panna. Versate lo yogurt in una ciotola, aggiungete il latte nel quale avete sciolto la gelatina e che nel frattempo si sarà raffreddato [15].
Mescolate con una spatola per amalgamare il composto [16] e per finire aggiungete anche la panna che avete precedentemente montato [17], iniziate con un cucchiaio di panna per stemperare il composto mescolando con vigore, poi unite la restante panna mescolando delicatamente dal basso verso l’alto per non smontarla [18].
Versate la crema ottenuta nello stampo con la base che nel frattempo si sarà rassodata, livellate la superficie con una spatola [20] e riponete nuovamente in frigorifero a rassodare per almeno 5 ore. Una volta che la torta fredda allo yogurt sarà pronta, guarnitela a piacere con i frutti di bosco e servitela [21].