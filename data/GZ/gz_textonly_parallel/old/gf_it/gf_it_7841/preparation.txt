La prima cosa da fare per preparare i biscotti dei due orologi è montare a neve ferma gli albumi con metà dello zucchero. Poi tritate finemente le mandorle tostate in un mixer [1] mettetele in una ciotola e unitele al restante zucchero. Aggiungete poi i semi di una bacca di vaniglia e il tè Matcha [2], mischiate [3] e aggiungete gli albumi montati a neve [4].
Mescolate con una spatola fino ad amalgamare tutti gli ingredienti [5]. Prendete dell' impasto con un cucchiaio (circa 10 gr) e con i palmi delle mani inumidite realizzate delle palline [6].
Fate rotolare le palline così ottenute in un contenitore dove avrete messo i pinoli (7-8). Disponete i biscotti su una teglia rivestita con della carta da forno [9] e lasciate cuocere i biscotti al tè Matcha in forno caldo per 15 minuti circa a 170 gradi.