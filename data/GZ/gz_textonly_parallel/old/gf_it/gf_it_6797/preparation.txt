Per realizzare la torta 5 minuti preriscaldate il forno statico a 180°, poi prendete un robot da cucina e versate all’interno tutti gli ingredienti: la farina setacciata [1], lo zucchero semolato [2], le mandorle intere pelate [3]
il burro tagliato a pezzetti [4], le 3 uova intere [5], il levito chimico per dolci [6]
Un pizzico di sale [7], grattugiate la scorza di limone [8] per profumare l’impasto e aromatizzate con il Grand Marnier. Frullate tutto fino a quando non otterrete un composto omogeneo, l’impasto deve risultare abbastanza compatto. Imburrate e foderate con carta da forno una tortiera del diametro di 24 cm, versate all’interno l’impasto con un cucchiaio [9]
Distribuite il composto nella teglia in modo uniforme e livellate la superficie con una spatola [10]. Cuocete la torta nel forno già caldo a 180° per 50 minuti (potete provare a cuocere in forno ventilato a 160° per circa 40 minuti, coprendo se necessario la superficie gli ultimi 10 minuti con un foglio di carta alluminio e facendo sempre la prova dello stecchino). Trascroso il tempo di cottura sfornate la teglia [11], lasciatela intiepidire e poi sformatela e servite la torta 5 minuti spolverizzandola con lo zucchero a velo [12]!