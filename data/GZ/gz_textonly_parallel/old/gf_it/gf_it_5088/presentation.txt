Il cenone della Vigilia e il pranzo di Natale sono un momento magico, in cui tutta la famiglia si riunisce e i fuori sede tornano a casa. Nelle famiglie più numerose spesso diventa quasi una sfida a chi prepara i piatti migliori e apparecchia la tavola nel modo più originale! Con la nostra ghirlanda di pane vincere sarà facile in entrambi i casi... basterà aggiungere un fiocco rosso e sistemarla in un bel piatto al centro della tavola! Servirla calda sarà uno spettacolo, ma anche sfornandola qualche ora prima resterà soffice e croccante, ideale da gustare con salumi e formaggi per un ricco antipasto. La sua mollica compatta però sarà perfetta anche per fare la scarpetta e raccogliere il vostro ragù o qualsiasi altro sugo decidiate di preparare! Condividere la nostra ghirlanda di pane con tutta la famiglia sarà una gioia... anche per il palato!  