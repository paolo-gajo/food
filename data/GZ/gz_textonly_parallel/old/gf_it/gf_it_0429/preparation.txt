Per realizzare la panzanella per prima cosa tagliate il pane a fette [1] e poi a cubetti grossolani [2]. Trasferite il pane in una ciotola e aggiungete l’acqua e l’aceto [3].
Mescolate bene così che il pane possa assorbire la bagna uniformemente e tenete da parte [4]. Passate alla preparazione delle verdure: tagliate i pomodori prima in quarti [5] e poi a pezzetti più piccoli [6].
Eliminate la buccia dal cetriolo, spuntate le estremità e dividetelo a metà per il lungo [7], poi tagliatelo a fettine sottili [8]. Infine mondate la cipolla, tagliatela a metà e affettatela sottilmente [9].
Riprendete la ciotola con il pane e mescolate nuovamente, poi aggiungete le cipolle [11] e i cetrioli [12].
Unite anche i pomodori [13] e mescolate il tutto [14], poi spezzettate le foglie di basilico con le mani [15].
Condite con il sale [16], il pepe e l’olio [17]. Mescolate ancora e conservate in frigorifero la vostra panzanella fino al momento di servirla [18]!