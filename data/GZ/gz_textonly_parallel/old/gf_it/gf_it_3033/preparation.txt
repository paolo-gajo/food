Per preparare la torta rustica ai 4 formaggi cominciate affettando sottilmente la scamorza [1], il formaggio Groviera [2] e poi tagliando a cubetti il gorgonzola piccante [3].
Sminuzzate le foglie di salvia e sfogliate il timo [4]. A questo punto passate a comporre la vostra torta salata. Srotolate la pasta sfoglia all’interno di uno stampo da 28 cm [5] e aggiungete a strati 2/3 di scamorza affettata [6],
poi qualche fetta di prosciutto cotto [7], le fette di groviera [8] e di nuovo il prosciutto. Dopodiché aggiungete i cubetti di gorgonzola [9]
e la restante parte di scamorza [10]. Ripiegate verso l’interno i bordi della sfoglia [11]. Infine spolverizzate con le erbe aromatiche [12]
e spolverizzate con il Parmigiano grattugiato. Ecco pronta la vostra torta rustica ai 4 formaggi [14], cuocetela in forno statico preriscaldato a 180°, per circa 20 minuti e altri 2-3 minuti di grill alla massima potenza: gustatela calda [15]!