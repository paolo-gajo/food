Per preparare le polpettine di tonno e ricotta iniziate dalla preparazione dell'impasto. Unite in una ciotola la ricotta, il parmigiano grattugiato [1], il tonno sbriciolato [2] e le acciughe sgocciolate [3].
Aggiungete i capperi (preventivamente sciacquati), il prezzemolo tritato, il pangrattato [4] e in ultimo le uova leggermente sbattute [5], quindi iniziate a mescolare il composto con una forchetta [6].
Miscelate insieme tutti gli ingredienti [7], aggiungete il sale e il pepe e terminate di impastare con le mani fino ad avere un composto compatto ed omogeneo [8]: se il composto dovesse risultare troppo morbido potete aggiungere ancora un po' di formaggio, in caso contrario potete ammorbidirlo con qualche goccia di latte. A questo punto inumidite leggermente le mani e prelevate delle piccole porzioni di impasto del peso di circa 30 grammi a cui darete la classica forma a polpettina, tonda e leggermente schiacciata [9].
Dopo aver formato tutte le polpette [10], passatele nel pangrattato [11] e scaldate l'olio di semi in un pentolino fino alla temperatura di 180Â°. Friggete poche polpettine alla volta [12]: basteranno pochi istanti per farle diventare belle dorate.
Quando le polpettine si saranno dorate, scolatele [13] e trasferitele su della carta assorbente da cucina per eliminare l'olio in eccesso [14]. Servite le vostre polpettine di tonno e ricotta ancora calde [15]!