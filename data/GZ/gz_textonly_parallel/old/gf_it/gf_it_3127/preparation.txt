Per preparare i rustici iniziate da quelli al tonno e olive: scolate il tonno dall'olio di conservazione; quindi tritatelo e ponetelo in una ciotolina. Aggiungete le olive nere denocciolate e tritate [1], quindi dividete a metà il disco di pasta sfoglia [2] e farcite una metà con il ripieno di tonno e olive distribuito su due strisce leggermente distanziate [3]
spennellate con l'emulsione di tuorlo e latte la parte della sfoglia rimasta scoperta [4]; passate il rullo per losanghe sull’altra metà di sfoglia [5], quindi adagiatela sulla metà con il ripieno [6],
premete ai lati per sigillare bene e dividete a metà per ottenere due filoncini [7]. Poneteli in frigorifero a rassodare per almeno 20 minuti; poi tagliate i filoncini in rettangoli dello spessore di circa 3 cm [8]: ne otterrete circa 14. Poneteli in freezer a rassodare per 5 minuti. Dopodiché cuocete in forno statico preriscaldato a 180° per 20-25 minuti (160° per 10-15 minuti se ventilato). Una volta cotti potete sfornarli e servirli caldi o tiepidi.
Per i rustici agli spinaci:lavate gli spinaci accuratamente sotto acqua corrente. Saltateli per circa 10 minuti in padella con l'olio [1]. Quando si saranno appassiti [2], scolateli dell’acqua di vegetazione in eccesso [3]
e tritateli al coltello [4], poi teneteli da parte. Alla fine Scolateli e sminuzzateli; tagliate la scamorza a fettine, mentre l’Emmentaler e il prosciutto cotto a dadini (5-6).
Quindi in una ciotola versate gli spinaci e aggiungete il formaggio e il prosciutto cotto (7-8), mescolate e tenete da parte; stendete la pasta sfoglia [9]
dividetela in due metà [10] e farcitele con il ripieno lasciando circa 1,5 cm dal bordo [11]. Spennellate con l'emulsione di tuorli e latte e arrotolate su se stessa ciascuna metà [12].
Una volta pronti i filoncini [13], teneteli in frigo coperti per almeno 30 minuti, dopodichè tagliateli con un coltello a lama affilata [14]: ne otterrete circa 20. Fateli riposare in freezer 5 minuti, poi distribuiteli su una leccarda foderata con carta da forno e cuocete in forno statico preriscaldato a 180° per 20-25 minuti.
Per i rustici ai wurstel e scamorza: prendete 4 wurstel piccoli da 25 g l’uno e arrotolateli in 4 fette sottili di scamorza (1-2). Stendete il dico di pasta sfoglia [3], 
dividete la sfoglia a metà [4] e ponete due rotolini di wurstel e scamorza nella parte del taglio; spennellate con l'emulsione di tuorli e latte attorno al ripieno [5]; richiudete [6] 
facendo pressione con le dita [7]; tagliate la pasta in eccesso, lasciando 2-3 cm dal ripieno. Quindi passate il rullo per losanghe sulla parte senza ripieno [8] e tenete da parte in frigo per almeno 20 minuti [9]. 
Spennellate poi la superficie con l'emulsione di tuorli e latte e cospargete un filoncino con i semini di sesamo bianchi [10] e uno con quelli neri [11]; Quindi procedete a tagliarli in pezzi dello spessore di 2 cm circa: ne otterrete circa 10 con i semini neri [12]. 
e 10 con quelli bianchi [13]; quando avrete terminato, ponete i rustici al wurstel in freezer per 5 minuti [14]. Dopodichè cuoceteli in forno statico preriscaldato a 180° per circa 20-25 minuti (se forno ventilato a 160° per circa 10-15 minuti); una volta cotti [15] sfornateli, serviteli caldi o tiepidi.