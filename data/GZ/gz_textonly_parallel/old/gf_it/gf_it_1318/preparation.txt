Per realizzare il cotechino con le lenticchie per prima cosa ponete in ammollo le lenticchie in acqua fredda per 2 ore [1]. Trascorso questo tempo scolatele e sciacquatele sotto l’acqua corrente [2]. Nel frattempo cuocete il cotechino seguendo le istruzioni riportate sulla confezione, nel nostro caso andava immerso in acqua fredda e fatto cuocere per circa 20 minuti dal momento dell'ebollizione [3].
Ora occupatevi del soffritto: pelate le carote e riducetele a un trito tagliandole prima striscioline e poi a cubetti [4]. Fate lo stesso con il sedano [5], poi mondate e tritate anche la cipolla [6].
In un tegame versate l’olio di oliva [7] e scaldatelo. Aggiungete le verdure tritate [8] e soffriggete per un paio di minuti. Dopodiché versate le lenticchie precedentemente ammollate [9],
pepate [10], salate e aromatizzate con i rametti di rosmarino e foglie alloro legati insieme con lo spago [11], in questo modo riuscirete a togliere le erbe più facilmente a cottura ultimata. Coprite le lenticchie con il brodo vegetale caldo [12] e cuocete per 20 minuti o più in base alla consistenza che desiderate, aggiungendo brodo se necessario.
A fine cottura eliminate il mazzetto di aromi [13] e tenete in caldo le lenticchie cotte [14]. Intanto il cotechino sarà giunto a cottura, scolatelo, scartatelo [15]
e trasferitelo su un tagliere facendo attenzione a non scottarvi. Spellatelo [16] e tagliatelo a fette [17]. Servite il piatto di cotechino con le lenticchie ben caldo [18].