Per preparare la torta di noci, iniziate tritando le noci con 50 gr di zucchero fino a renderle fini [1]. Sbattete il burro a temperatura ambiente assieme al restante zucchero [2] fino ad ottenere un composto chiaro e spumoso. Unite le uova una alla volta sempre sbattendo [3] fino a che il composto risulterà omogeneo, quindi aggiungete l’estratto di vaniglia.
Aggiungete le noci tritate assieme allo zucchero [4] e poi la maizena che setaccerete assieme al lievito [5]; quando avrete amalgamato il tutto con un mestolo, versate il composto in una tortiera da 24 cm imburrata e ricoperta di maizena [6]. Infornate il tutto a 180° per 50-60 minuti, poi accertatevi dell’avvenuta cottura punzecchiando la torta con uno stecchino; se quando l’estrarrete sarà asciutto, la torta sarà pronta per essere sfornata. Una volta tiepida toglietela dallo stampo e lascia tela raffreddare completamente su di una gratella. Servite la torta di noci spolverizzando la superficie con dello zucchero a velo.