Uno dei ricordi di fine estate che tutti abbiamo almeno provato, se non vissuto direttamente, è quello legato alla raccolta dell’uva. I grappoli bollenti dal sole caldo di fine stagione che vengono utilizzati per fare il vino, risotti e chiaramente la famosa ciaccia. Ispirati proprio da quest’ultima abbiamo perciò pensato ad una versione simile ma con le more, un frutto un po’ sottovalutato ma che pian piano si sta facendo strada sulle nostre tavole. La schiacciata alle more e gorgonzola, la nostra proposta del giorno, è un ricco e sfizioso antipasto. Il contrasto del gorgonzola farà spiccare l’acidità mista ad una nota di dolcezza delle more che allieteranno il palato ad ogni morso. Forse non vi abbiamo detto che ogni schiacciata alle more e gorgonzola è anche farcita dello stesso frutto: perciò ogni boccone sarà un’esplosione di gusto! Vi è venuta l’acquolina? A noi sì! Ecco la nostra ricetta!