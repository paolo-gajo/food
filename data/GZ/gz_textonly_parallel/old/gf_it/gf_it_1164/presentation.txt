Gli spiedini di pesce sono uno sfizioso secondo piatto, preparato con piccoli cubetti di pesce a cui si alternano saporite e colorate verdure.  Perfetti per l'estate con un contorno fresco magari, come un'insalata di fagiolini.Gli spiedini di pesce sono molto veloci da cucinare, e possono essere preparati con qualsiasi tipo di pesce sia reperibile in pescheria o al supermercato. Anche la cottura degli spiedini di pesce è molto veloce, noi per rendere questi spiedini di pesce ancora più profumati li abbiamo insaporiti in padella facendoli rosolare in un olio aromatizzato con un trito di erbe aromatiche. Con questo tipo di cottura anche le verdure che compongono gli spiedini di pesce rimarranno croccanti e saporite!