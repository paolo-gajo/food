Per preparare gli spiedini di pesce, cominciate con la preparazione del pesce: tagliare il pesce spada a cubotti di 3 cm di lato (nel caso il pesce non sia alto 3 cm tagliatelo lungo il doppio e poi ripiegatelo su se stesso) e fate lo stesso con il salmone [1]. Lavate e tagliate i peperoni a quadrati di 3 cm di lato; lavate e spuntate le zucchine quindi tagliatele a rondelle spesse circa ½ cm [2]. Prendete degli spiedini di legno e infilzate (per esempio) prima una fetta di zucchina, un cubo di pesce spada, un quadrato di peperone rosso, un cubo di salmone, una fetta di zucchina, un gambero, un quadrato di peperone giallo, una seppiolina, un quadrato di peperone rosso, un cubo di pesce spada, una fetta di zucchina [3].
Procedete così fino a formare 8 spiedini con gli ingredienti in vostro possesso [4]. Mettete in una padella capiente l’olio di oliva, poi aggiungete le erbe aromatiche tritate (5-6) lasciate insaporire per un minuto e poi aggiungete gli spiedini di pesce, fateli rosolare per 5 minuti su ogni lato,
sfumate con il vino bianco [7], salate e pepate e poi coprite con un coperchio [8]. Lasciate cuocere a fuoco dolce per almeno 10-15 minuti (in totale gli spiedini dovranno cuocere per non più di 20 minuti, altrimenti diverranno asciutti e legnosi). Servite gli spiedini di pesce immediatamente, accompagnandoli, per esempio, con un’insalata mista, carote alla julienne, patate arrosto, ecc…