I tortini di ricotta e carciofi sono dei deliziosi finger food che esaltano al meglio un mix di successo: il formaggio fresco e cremoso per antonomasia e i celebri ortaggi dal cuore tenero. Protagonisti indiscussi di torte salate e fagottini sfiziosi, questi due ingredienti non smettono mai di stuzzicare la fantasia in cucina. Con la nostra ricetta dei tortini vi proponiamo un modo semplice ma accattivante di portarli in tavola: simpatiche torte salate, in formato mignon, da gustare come antipasto in occasione di un buffet.