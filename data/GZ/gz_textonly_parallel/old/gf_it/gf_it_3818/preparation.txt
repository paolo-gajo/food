Per realizzare la ricetta dei tortini di ricotta e carciofi, innanzitutto bisogna pulire per bene gli ortaggi: eliminate le foglie più esterne [1], quindi togliere le punte più dure, tagliateli in quarti e eliminate la barbetta al loro interno [2]. Lessate i carciofi in abbondante acqua salata per 10 minuti circa dal bollore [3], dovranno risultare teneri. 
Scolateli e trasferiteli in una ciotola con acqua fredda [4] per bloccare la cottura. A questo punto scolate i carciofi e asciugateli con un canovaccio [5], poneteli poi in un bicchiere alto [6]. 
Unite anche la ricotta di pecora [7] e frullate il tutto per bene con il mixer a immersione [8]. Versate la crema in una ciotola [9].
In corporate 80 g di formaggio grattugiato [10] e le uova [11], aggiustate di sale e pepe e mescolate per amalgamare l'impasto. Prendete 4 stampini monoporzione di circa 8 cm di diametro, ungete con olio il fondo e il brodo [12].
Ricoprote con il pangrattato [13], quindi riempiteli con la crema di carciofi [14] e cospargete la superficie con del pangrattato [15].
Terminate cospargendo in superficie il formaggio restante [16].Cuocete in forno statico preriscaldato a 190°Cper 30 minuti o fino a quando non saranno ben dorati. Sformate i tortini di ricotta e carciofi [17] e serviteli tiepidi [18].