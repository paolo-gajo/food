La bruschetta di frutta è un dolce fresco ideale per concludere pranzi o cene nel periodo primaverile ed estivo. La bruschetta di frutta è preparata con il pan brioche, tagliato a fette e fatto tostare qualche minuto, sul quale viene poi adagiata la frutta tagliata a pezzetti e aromatizzata con la scorza di limone e la menta.  La preparazione del pan brioche è abbastanza lunga poiché richiede due lievitazioni, ma il risultato ripagherà il tempo speso: un impasto molto versatile ottimo sia da mangiare morbido, appena sfornato, sia tostato qualche minuto in forno o in padella e accompagnato da frutta o marmellata. La bruschetta di frutta è un modo originale e sfizioso per portare la frutta in tavola, un dolce sano e gustoso.