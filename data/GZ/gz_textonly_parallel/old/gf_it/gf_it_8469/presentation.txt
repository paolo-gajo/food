Più l'impasto della pizza lievita, anzi matura, più la vostra pizza sarà leggera e digeribile. Con la pizza a lunga lievitazione dovrete avere solo pazienza, affinchè, il vostro impasto di 24 ore di lievitazione in frigo e alcune a temperatura ambiente si sviluppi! Non avrete bisogno di planetarie o strumenti particolari per questa pizza speciale, la cosa più importante per ottenere un impasto liscio ed una maglia glutinica ben sviluppata sarà l'attesa e le pieghe. Il risultato? Una pizza con un cornicione ben alveolato, croccante al punto giusto! Noi vi suggeriamo il condimento più amato, margherita, ma potrete sbizzarrirvi per creare tanti abbinamenti! Qualche esempio? Potrete preparare una buonissima pizza alla romana, con mortadella e bufala, o la pizza marinara, una delle più classiche!Scoprite anche la pinsa romana, la pizza in teglia, la pizza in teglia con lievito madre e la pizza alla napoletana!