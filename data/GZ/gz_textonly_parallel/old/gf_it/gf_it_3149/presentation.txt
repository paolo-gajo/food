I fiori di zucca sono tra gli ingredienti estivi più amati... dopo averli apprezzati cotti al forno, saltati con la pasta e usati per arricchire tortini salati, abbiamo deciso di proporre una variante dell’ intramontabile frittura in pastella con i fiori di zucca ripieni di carne. Questa versione più ricca e sostanziosa si realizza con fiori di zucca farciti con un ghiotto macinato di vitello insaporito con scamorza e una nota aromatica di maggiorana fresca. Un breve tuffo in pastella e poi una frittura fatta a regola d’arte che garantirà la giusta fragranza. Del resto al fritto non si può e non si deve resistere, quindi non appena pronti gustateli subito per assaporarli al meglio!