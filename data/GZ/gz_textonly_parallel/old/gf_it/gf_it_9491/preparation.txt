Per preparare la pizza di carne cominciate tagliando il pane a pezzi [1] e mettetelo in una ciotola. Coprite con abbondante acqua fredda e fate inzuppare per bene [2]. Nel frattempo occupatevi dell'impasto. Raccogliete gli ingredienti in un recipiente, versando la carne di manzo, poi quella di maiale [3]
l’uovo [4], il parmigiano, sale, pepe e il pane [5]. Quest’ultimo va privato della crosta e poi strizzato [6].
Iniziate quindi ad impastare per qualche minuto [7] finché il tutto non risulterà compatto [8]. Strappate un foglio di carta forno e strizzatelo, poi sistematelo all’interno di una pirofila smerlata e versate l’impasto delle polpette. Ungetelo per bene con dell’olio [9]
e appiattitelo per bene [10]. Poi formate un bordo di circa 2 cm pigiando con il pollice in prossimità dell'orlo dello stampo [11]. Infine occupatevi del condimento. Versate la passata in un recipiente e guarnite con olio, sale e pepe e mescolate [12].
Distribuite sulla superficie la passata di pomodoro [13] e cuocete in forno statico, già caldo a 180°, per circa 30-35 minuti [14]. Tagliate i bocconcini di mozzarella a metà [15]
non appena il forno suonerà togliete la teglia e guarnite con le ciliegine [16]. Aggiungete un pizzico di pepe [17] e rimettete nuovamente in forno per altri 4-5 minuti, in modalità grill e servite subito la vostra pizza di carne. Fatela riposare qualche minuto prima di servirla con l'aggiunta di un po' di basilico fresco [18].