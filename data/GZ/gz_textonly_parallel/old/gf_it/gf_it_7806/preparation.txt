Per preparare i cornetti di sfoglia al salmone come prima cosa srotolate la pasta sfoglia su un piano [1]. Utilizzando un coltellino affilato dividetelo prima in 4 spicchi [2], poi da ciascuno ricavatene altri 4 in modo da ottenerne 16 [3].
Farcite ogni spicchio con un pezzetto di salmone [4], un po' di scorza d'arancia grattugiata [5] e un pezzetto di formaggio brie [6]. 
Partendo dalla base arrotolate ogni spicchio su se stesso per dargli la forma di un cornetto [7]. Man mano trasferite i cornetti su una placca con carta forno, distanziandoli leggermente [8]. Sbattete insieme il tuorlo con il late, poi utilizzatelo per spennellare ogni singolo cornetto [9]. 
Decorate con semi di sesamo [10] e semi di papavero [11]. Cuocete in forno ventilato preriscaldato a 190Â° per 15 minuti. Quando saranno ben dorati sfornate i cornetti [12] e lasciateli raffreddare prima di servirli!