Voglia di frittura di pesce? In questa ricetta vi proponiamo una variante sul tema proponendovi deliziose triglie ripiene e fritte. Una spessa e croccante panatura aromatizzata alla paprika nasconde al primo morso i teneri pesciolini ripieni di pane ammollato ed erbe aromatiche. Preparare le triglie non è mai stato più facile e sfizioso; le triglie ripiene sono perfette per una cena in piedi come gustoso street food "marinaro", da servire come antipasto di mare. Potete scegliere tra le triglie di scoglio, quelle dai colori sgargianti, o quelle di fango, meno pregiate ma ugualmente saporite: le triglie ripiene e fritte servite calde calde spariranno in un baleno! Proprio come quando preparate le triglie alla livornese, un altro secondo piatto che esprime al meglio tutto il sapore di questi colorati pesciolini!