Per realizzare il rotolo ai semi di papavero, mandorle e marzapane iniziate dall’impasto: nella ciotola di una planetaria munita di foglia ponete la farina setacciata, lo zucchero semolato [1], il lievito disidratato [2]. Versate a filo il latte [3],
aromatizzate con la scorza grattugiata del limone [4]. Infine unite le uova e azionate la planetaria [5], quando tutti gli ingredienti saranno amalgamati sostituite la foglia con il gancio , unite anche i semi della bacca di vaniglia [6],
il sale [7], impastate con il gancio [8] e senza fermare la macchina aggiungete il burro un pezzetto alla volta [9] aspettando che sia amalgamato prima di aggiungerne un altro.
Proseguite finché l’impasto non sarà incordato al gancio, quindi ponetelo su una spianatoia e dategli una forma tonda [10], imburrate una ciotola [11] adagiate la palla di impasto, coprite con la pellicola [12] e lasciate lievitare nel forno spento con la luce accesa per circa 4 ore o fino a quando l’impasto non avrà triplicato il suo volume.
Intanto nella ciotola di un mixer versate le mandorle [13], il marzapane a pezzetti [14], frullate tutto insieme e poi trasferite il trito in una ciotola, aggiungete i semi di papavero [15],
per ultimo versate a filo il latte mescolando con una spatola [16] per amalgamare tutti gli ingredienti. Riprendete l’impasto che avrà triplicato il suo volume [17], stendetelo con un mattarello su una spianatoia infarinata [18]
dovrete ottenere una sfoglia rettangolare da 20 x 30 cm circa spessa ½ cm [19]. Distribuite sulla sfoglia il ripieno [20] e livellatelo con una spatola lasciando un bordo di circa 2 cm [21].
Spennellate il bordo con l’uovo sbattuto [22]. Arrotolate la sfoglia dal lato lungo [23] e sigillate la pasta sulle giunture e ripiegate le due estremità verso il basso per richiudere [24].
Avrete ottenuto il vostro rotolo [25], adagiatelo su una leccarda rivestita con carta forno [26], spennellate la superficie con l’uovo sbattuto [27],
incidete la superficie con un coltello a lama liscia con delle diagonali incrociate in modo da creare un motivo a losanghe [28], spolverizzate con i semi di papavero [29] e cuocete in forno statico preriscaldato a 170° per 30 minuti ( o in forno ventilato a 150° per 20 minuti). A cottura ultimata sfornate il rotolo ai semi di papavero, mandorle e marzapane, lasciatelo raffreddare e poi servitelo a fette [30].