Le cime di rapa, sono famose per il loro gusto amarognolo, che incanta i palati di molte persone. In cucina sono utilizzate per tantissime ricette... saltate in padella per accompagnare un secondo piatto sostanzioso come la salsiccia o come condimento per le classiche orecchiette! Ma noi le amiamo anche sulla pizza o come farcitura per un fragrante panino, allora ci siamo ispirati proprio a quest'ultimo e abbiamo creato i panini alle cime di rapa! In questo caso le foglie di questo ortaggio vengono messe proprio dentro all'impasto per amalgamarsi alla perfezione e lasciare spazio per la farcitura all'interno! I panini alle cime di rapa sono perfetti anche per arricchire il cestino del pane nella stagione invernale.