Con la ricetta del merluzzo in foglia di porro vogliamo proporvi un’originale rivisitazione di una delle preparazione più sfiziose della cucina: il pesce al cartoccio! Uno scrigno profumato alle erbe che racchiude dei teneri fiori di merluzzo avvolti da una stuzzicante foglia di porro, il tutto arricchito da una dolce dolata di zucca. Impossibile resistere al tripudio di profumi e aromi che si sprigiona non appena si scarta questo succulento e colorato fagottino. Il merluzzo in foglia di porro è un secondo piatto raffinato ma semplice, perfetto per stuzzicare la curiosità e l’appetito dei vostri ospiti a tavola!