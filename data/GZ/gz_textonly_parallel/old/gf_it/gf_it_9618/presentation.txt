In quanti modi possiamo cucinare la  zucca? Il suo colore aranciato e la sua dolce polpa la rendono unica e protagonista di tantissime appetitose ricette autunnali: antipasti, primi, secondi e anche dolci, per ogni portata abbiamo una ricetta speciale. Gli gnocchi di zucca  per chi ama la tradizione casalinga, le polpette sfiziose per arricchire gli apericena, un raffinato brasato alla zucca, perfetto per il pranzo della domenica e per finire una torta alla zucca, morbida e un po’ rustica, che ricorda i dolci della nonna. L’elenco è lungo e stuzzicante e a questo aggiungiamo la ricetta della zucca ripiena, sfiziosa e scenografica, perché anche l’occhio vuole la sua parte. Questo contorno non è solo ricco e sostanzioso ma anche genuino, e dimostra che si può aggiungere gusto in modo sano e nutriente.