Per realizzare la zucca ripiena (noi abbiamo utilizzato una zucca violina) per prima cosa spuntate la zucca [1], dividetela a metà per il lato più lungo [2] e con un cucchiaio eliminate i semi e i filamenti [3].
Aiutandovi con uno scavino per frutta (oppure un cucchiaino) scavate la polpa della zucca (4-5) e raccoglietene 200 g in una ciotola. Adagiate la zucca su una teglia rivestita con carta forno, aggiungete gli spicchi di aglio sbucciati e divisi a metà, i rametti di rosmarino e di timo [6]
e condite con 20 g di olio [7]. Cuocete le due metà della zucca vuote e condite in forno statico preriscaldato a 180° per 20 minuti. Nel frattempo tritate la polpa della zucca che avete tenuto da parte [8] e ponetela in una ciotola, scolate i ceci e i fagioli precotti [9]
e versateli nella ciotola con la zucca [10]. Lavate i pomodorini e tagliateli in quarti [11], riducete a rondelle le olive [12]
e il porro [13]. Per finire tritate grossolanamente le nocciole [14]. Aggiungete al ripieno anche i pomodorini [15],
le olive [16], i porri, le nocciole [17], salate, pepate e profumate con l’origano fresco [18].
Nel frattempo la zucca sarà giunta a cottura, sfornatela [19] e farcitela con il ripieno precedentemente preparato [20]. Infornate nuovamente a 190° per circa 20 minuti. A cottura ultimata, sfornate la zucca ripiena [21] e lasciatela intiepidire prima di servirla.