I biscotti di San Valentino sono dei romantici dolcetti a forma di cuore, perfetti da inserire nel vostro menù di San Valentino! celebrano il vostro sentimento per la persona amata! Questi graziosi pensieri d’amore saranno complici nell’affrontare in modo romantico la prima colazione del mattino assieme al vostro partner, o più semplicemente potrete sgranocchiarli teneramente abbracciati davanti alla tv! I biscotti di San Valentino sono formati da due sagome sovrapposte di forma uguale e la marmellata funge da ripieno e da “collante”: la sagoma superiore dovrà essere ulteriormente incisa per fare affiorare la marmellata in superficie. Procuratevi quindi due stampini a forma di cuore, uno più piccolo dell’altro, saranno utili anche per realizzare una bellissima crostata di San Valentino!