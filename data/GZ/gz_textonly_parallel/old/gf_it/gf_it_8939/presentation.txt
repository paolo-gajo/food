Avete in programma un brunch con gli amici? Nel vostro menu dolce e salato non potrà mancare una delizia genuina e appetitosa come la nostra carrot cake con Nutella®. Invece della solita torta rotonda, vi proponiamo un formato quadrato perfetto per essere diviso in tante monoporzioni. Questi golosi quadrotti di carrot cake con Nutella® sono perfetti da gustare in un boccone, ghiotti assaggi da assaporare sorseggiando un caffè americano oppure una fresca spremuta d’arancia. Un concentrato di sapore e morbidezza, perfetto per dare la giusta carica alla giornata!