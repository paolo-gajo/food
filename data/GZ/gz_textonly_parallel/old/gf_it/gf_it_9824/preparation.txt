Per preparare la torta a pois, iniziate dall'impasto: tritate il cioccolato fondente [1] e ponetelo a sciogliere a bagnomaria [2]: l'acqua del pentolino non dovrà toccare il fondo della ciotola in cui avrete posto il cioccolato. Unite anche il burro a pezzetti [3]
Quindi aggiungte il latte [4] e fate fondere il tutto a fuoco lento mescolando con una spatola. Quanso si sarà fuso, aggiungete lo zucchero [5], mescolate e trasferite poi in una planetaria il composto ottenuto. Unite le uova [6]
Setacciate il lievito [7] e la farina [8] quindi unite le polveri al resto dell'impasto [9], mescolando con una spatola.
Versate l'impasto in una tortiera di 23 cm di diametro imburrata e foderata con carta da forno [10]; quindi livellatelo con una spatola [11] e cuocete in forno statico preriscaldato a 170° per 45 minuti (se forno ventilato a 150° per 35 minuti circa, facendo la prova dello stecchino per verificare la cottura interna). Quando sarà cotta sfornatela [12] e lasciatela intiepidire, quindi sformatela per raffreddarla completamente su una gratella.
Per la crema al burro: in un pentolino versate l'acqua e lo zucchero semolato [1], fate sciogliere lo zucchero e portate a ebollizione: misurate con un termometro da cucina che non superi i 121°. Intanto prelevate i semini da una bacca di vaniglia [3]
e quando lo sciroppo avrà raggiunto i 116°, versate nella tazza della planetaria gli albumi, i semi della bacca di vaniglia [4]. Poi setacciate 50 g di zucchero a velo [5], quindi uniteli agli albumi e iniziate a lavorare il composto con le fruste alla massima velocità. Quando lo sciroppo avrà raggiunto i 121° versatelo a filo mentre continuate a far andare le fruste [6]
Montate la foglia e unite poco alla volta il burro morbido [7]. Quando tutto il burro si sarà assorbito, trasferite la crema in una sac-à-poche e tenete da parte. Preparate poi la copertura: prendete 2 panetti di pasta di zucchero [8] e uniteli [9]
poi colorateli con il colorante alimentare rosso [10] fino a conferire una tonalità rosata [11]; impastate e formate una pallina di pasta di zucchero e stendetela con un mattarello in un disco sottile di circa 2 mm di spessore [12] (potete eventualmente spolverizzare il piano di lavoro con dello zucchero a velo per stenderla più facilmente).
Prendete anche un altro panetto di pasta di zucchero: metà potete stenderlo in un disco dello spessore di 2 mm e con dei coppapasta di varie misure ricavare dei dischetti [13]. Con l'altra metà create un cordoncino intrecciato: dividete la dose di pasta di zucchero a metà [14] e ricavate due filoncini, quindi intrecciateli insieme [15].
Quando la torta sarà completamente fredda, dividetela in due dischi [1]; ponete la base della torta su un piatto girevole, stendete uno strato di crema al burro aiutandovi con la ssac-à-poche [2]: distribuitela su tutta la superficie stendendola con una spatola (lo strato di crema dovrà avere massimo 5 mm di spessore). Chiudete con l'altro disco di torta [3]
Rivestite anche l'esterno della torta di crema al burro in uno strato di massimo 5 mm [4], poi con l'aiuto del mattarello srotolate sulla torta la pasta di zucchero rosa [5], quindi tagliate la pasta in eccesso appena sotto il bordo inferiore della torta in modo che anche i lati siano ben coperti [6]
Potete trasferire la torta su un'alzatina, quindi decorate il perimetro con il cordoncino intrecciato di pasta di zucchero bianca [7]. Prendete la colla alimentaree spennellate i pois di pasta di zucchero bianca [8].Adagiateli sulla superficie partendo da quelli più grandi [9],
poi prendete le altre decorazioni: le perline argentate [10], quelle in gel e gli zuccheri glitterati, quindi decorate i pois più grandi con le decorazioni in gel e zuccheri glitterati [11], completate con le perline da attaccare sui pois più piccoli con la colla alimentare. La vostra torta a pois è pronta per essere servita [12]!