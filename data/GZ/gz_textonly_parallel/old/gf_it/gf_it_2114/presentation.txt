c che consiste nel rosolare dei cubetti di carne (preferibilmente controfiletto di manzo) nell’olio bollente e poi intingerli in varie salse.Per realizzare la Fondue Bourguignonne esiste un particolare servizio formato da un recipiente di rame o di altro metallo avente forma conica, che si restringe all’imboccatura per evitare agli schizzi di olio di fuoriuscire. Questo recipiente è poggiato su di un treppiede, e viene riscaldato da un fornelletto a spirito.A completare il servizio ci sono dei piatti individuali formati da più scomparti per contenere le varie salse (che potete sostituire con coppette di vetro o altro materiale) e delle lunghe forchettine di metallo a due o tre denti e dal manico di legno che servono a infilzare la carne e friggerla nell’olio bollente: spesso sono contrassegnate da colori diversi per poter riconoscere la propria durante la rosolatura della carne.