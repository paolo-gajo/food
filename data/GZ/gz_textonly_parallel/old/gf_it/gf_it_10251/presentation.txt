Le feste sono vicine e c'è chi ha già deciso il menu della Vigilia o quello di Natale o chi è alle prese con idee per addobbare la tavola per l'occasione! Oggi vi suggeriamo come rendere le vostre cene e pranzi delle feste davvero speciali, con il centrotavola di stelline. Tante stelle di dimensioni diverse realizzate con una friabile pasta frolla alle nocciole e legate l'una all'altra in cottura a formare una golosissima ghirlanda. Potrete rendere scenica questa preparazione arricchendola con una candela dorata, pungitopo, rametti di abete o altre decorazioni, per ottenere un centrotavola molto scenografico. Realizzatele insieme a tante altre decorazioni natalizie che trovate qui!