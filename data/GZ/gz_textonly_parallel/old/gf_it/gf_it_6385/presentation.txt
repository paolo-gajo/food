Se per i bambini degli anni ‘50 e ‘60 la merende per la scuola era pane con la marmellata o con il burro e lo zucchero, negli zainetti di chi è cresciuto dagli anni ‘80 in poi ci sono state soprattutto merendine confezionate di quelle pubblicizzate all’ora dei cartoni animati. Gli scolaretti di oggi sono più fortunati di noi: con una ritrovata sensibilità alimentare, sono tante le mamme e i papà che si cimentano nel preparare merendine home made che i propri piccoli possano portarsi a scuola! Noi oggi vi proponiamo una ricetta sana, energetica e golosa pensata appositamente per la merenda dei bambini e dei ragazzi: barrette di cereali e frutta, croccanti snack di avena, pistacchi e mirtilli rossi resi più ghiotti da una ricca copertura di cioccolato bianco. E se l’età scolare è passata da un pezzo? Non disperate: la merenda non ha età, e neppure la ricreazione!