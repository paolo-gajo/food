La tagliata al balsamico è un secondo piatto molto saporito e semplice da preparare. La particolarità di questa ricetta è data dalla riduzione all’aceto balsamico che dona al piatto un sapore agrodolce e si sposa bene con il gusto deciso del filetto. Accompagnata generalmente da foglie di insalata fresca o rucola e da un buon bicchiere di vino rosso, la tagliata di manzo con riduzione di aceto balsamico è una pietanza ottima per gli amanti della carne al sangue.