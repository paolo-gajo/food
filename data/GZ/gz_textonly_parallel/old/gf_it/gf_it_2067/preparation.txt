Per ottenere un risultato migliore è necessario cuocere la carne a temperatura ambiente quindi estraetela dal frigorifero almeno un'ora prima della cottura. Iniziamo preparando la riduzione: prendete l’aceto balsamico, versatelo in un pentolino e riscaldate a fuoco basso [1], poi aggiungete i chiodi di garofano [2], le bacche di ginepro [3]
e le due stecche di cannella [4]. Continuate la cottura fino a quando la salsa non avrà ridotto il suo volume della metà o poco più [5]. Quando la riduzione è pronta, filtratela con un colino e mettetela da parte. Ora prepariamo la tagliata: fate scaldare molto bene una bistecchiera a fuoco alto con due cucchiai di olio extra vergine di oliva e poi adagiate la carne [6],
grigliate per massimo 2-3 minuti per parte perché rimanga di un colore rosato all’interno, infine salate [7] e pepate [8] su ogni lato. Durante la cottura ricordatevi di non punzecchiare la carne per evitare di fare fuoriuscire i liquidi in essa contenuti. Una volta pronta la tagliata al balsamico fate delle fette dello spessore di 2-3 cm [9] e servitela su un letto di insalata fresca o rucola, cosparsa di riduzione all’aceto balsamico.