Siete stanchi del solito petto di pollo alla piastra? Noi vi suggeriamo un’appetitosa alternativa perfetta anche per chi ha meno dimestichezza in cucina: il petto di pollo al forno. Una ricetta così semplice che vi stupirà per la sua gustosa resa. Il risultato è un petto di pollo morbido e cremoso, dal sapore speziato conferito dalla senape che mantiene tenera la carne in cottura e crea un fondo saporito da accompagnare ai petti tagliati a fettine. Il petto di pollo al forno è una pietanza per tutte le stagioni da accompagnare con fresche insalate in primavera o con vellutati purè nei mesi più freddi. E se preferite una variante più ricca provate anche la nostra versione con scamorza! 