Per preparare il panuozzo iniziate dall’impasto. In un brick versate l’acqua a temperatura ambiente e sciogliete il lievito [1] utilizzando una forchetta [2]. Poi in una ciotola capiente versate la farina manitoba, unite la farina 00 [3],
date una mescolata con la mano e lavorate versando l'acqua filo [4]. Quando arrivate a metà aggiungete il malto [5] e ancora un po' d'acqua [6].
È il turno del sale [7] e della restante parte d'acqua [8]. Non appena il composto prende consistenza trasferitelo sul piano [9]
e lavorate a mano per qualche minuto [10] fino ad ottenere una sfera liscia e omogenea: al bisogno potete aggiungere ancora un pizzico di farina [11]. Mettete in ciotola, coprite con pellicola e lasciate lievitare fino al raddoppio, orientativamente un paio d’ore [12].
Nel frattempo potete occuparvi del ripieno di melanzane. Dopo averle lavate e asciugate, privatele del picciolo, affettatele [13] e infine ottenete dei bastoncini di circa 0,5 cm [14]. In una casseruola scaldate un po’ d’olio e tuffate le melanzane [15].
Dopo circa 1 minuto a fiamma viva abbassate quasi al minimo la fiamma, regolate di sale e coprite con il coperchio. Lasciatele stufare per circa 30 minuti mescolando di tanto in tanto [16]. Ora passate ai pomodorini. Dopo averli lavati e asciugati, tagliateli in 4 parti [17]. In un padella scaldate un goccio d’olio, uno spicchio d’aglio e rimuovetelo [18],
prima di tuffare i pomodorini. Cuocete per una decina di minuti a temperatura media [19]. Non appena le melanzane saranno cotte unite i pomodorini e cuocete per ancora 5 minuti senza coperchio [20]. Aggiustate ancora di sale, eventualmente, e poi di pepe. Unite il basilico sminuzzato a mano e fate intiepidire [21].
A questo punto la pasta dovrebbe essere pronta recuperatela [22], togliete la pellicola e versatela su una spianatoia leggermente infarinata con la semola. Allungate la palla per ottenere un bigolo grosso e uniforme dopodiché dividetelo in 4 parti con un tarocco [23]. Appiattite delicatamente dando una piccola piega e ottenendo un rettangolo. Non ha importanza la lunghezza, l’importante è ottenere lo spesso di 1,5 cm e larghezza di circa 7-8 cm. Disponete i quattro bigoli su un canovaccio spolverizzato con semola. Per distanziarli piegate un po’ il canovaccio tra le 4 ciabatte [24].
Spolverizzate anche la superficie e coprite con un altro canovaccio pulitissimo [25]. Lasciate riposare per una mezz'oretta in un luogo non troppo freddo e quando saranno rigonfi [26] trasferiteli su una leccarda con carta forno [27].
Procedete con la cottura in forno caldo, in modalità statica a 240°, per circa 10-12 minuti [28]. Una volta pronti lasciateli raffreddare completamente. Con un coltello a seghetto tagliateli in due [29] e procedete a farcirli: 2 con le melanzane [30]
e 2 con prosciutto [31] e scamorza [32]. Scegliete il vostro panuozzo napoletano e buon appetito [33]!