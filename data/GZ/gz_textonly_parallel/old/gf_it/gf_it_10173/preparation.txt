Per preparare il soufflè alle amarene, frullatele insieme al succo (300 g totali di polpa e liquido di conservazione) [1], fino ad ottenere una purea omogenea [2]. Versatela in un pentolino [3]
e unite la panna fresca liquida [4]; mescolate e accendete il fuoco, quindi portate il composto ad una temperatura di 90° (potete misurare con un termometro da cucina). Mentre il composto si scalda, in una ciotolina sbattete le uova, unite l'amido di mais e di riso e mescolate per farli sciogliere [6].
Quando le amarene avranno raggiunto i 90° [7], spegnete il fuoco, lasciate raffreddare completamente e solo a quel punto unite le uova sbattute con gli amidi [8], mescolate [9] e tenete da parte.
In una ciotola sbattete gli albumi con lo zucchero usando uno sbattitore elettrico o una frusta a mano [10] e uniteli al composto con le amarene [11], mescolando dall'alto in basso perchè gli albumi non perdano il loro volume. Quindi imburrate e zuccherate gli stampini [12]
Quindi riempiteli con il composto arrivando fino all'orlo e con una spatola pareggiatene la superficie (13-14). Ponete i soufflè alle amarene a cuocere in forno statico preriscaldato a 170° per circa 13 minuti (per regolarvi meglio sulla cottura, potete testarla su un solo soufflé). Una volta cotti e ben gonfi, sfornate i soufflé alle amarene e fateli intiepidire leggermente [15], quindi cospargeteli di zucchero a velo prima di servire!