Per preparare i muffin al burro di arachidi iniziate ponendo in una planetaria (o ciotola) il burro tagliato a pezzetti ammorbidito a temperatura ambiente e lo zucchero [1], azionate le fruste per amalgamare il composto, aggiungete il burro di arachidi e continuate a montare la crema [2] fino ad ottenre un impasto omogeneo [3].
A parte sbattete l’uovo con l’estratto di vaniglia e mezzo cucchiaino di sale [4] e uniteli al composto di burro di arachidi [5]. Setacciate la farina insieme al lievito [6].
Infine aggiungete all'impasto poco alla volta, alternandoli, il latte e la farina setacciata insieme al lievito mescolando con una spatola [7]. Quando l’impasto risulterà omogeneo [8] versatelo nei pirottini, ponete questi ultimi in uno stampo da muffin [9] e cuocete in forno ventilato preriscaldato a 180 gradi per 20 minuti. A cottura ultimata sfornate i muffin al burro di arachidi e lasciateli raffreddare.