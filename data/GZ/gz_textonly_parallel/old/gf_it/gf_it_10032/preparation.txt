Per preparare i Fiori di Eglefino alla mediterranea cominciate lavando e poi tagliando i pomodorini in quattro parti [1]. Metteteli in una ciotola e conditeli con i capperi, precedentemetne dissalati sotto acqua corrente, [2] le olive denocciolate [3].
Unite anche timo, olio e pepe nero [4]. Mescolate [5] e trasferite una parte del condimento all'interno di due cocotte dove avrete già versato un filo d'olio [6]. 
Adagiate i Fiori di Eglefino [7] e coprite con la restante parte del condimento [8]. Bagnate con il prosecco [9]
e profumate con ancora un po' di timo [10] prima di cuocere in forno caldo a 220° per circa 25 minuti. Nel frattempo preparate la panure: nel mixer versate il pane raffermo a pezzi grossolani [11] insieme alle foglie di basilico e all’olio [12].
Frullate fino ad ottenere una sorta di pangrattato abbastanza grezzo [13]. Ripassate il pane profumato appena ottenuto in padella [14] e tostatelo qualche minuto mescolando [15]. 
Sfornate le cocotte [16], cospargete in superficie la panure [17] e servite i vostri Fiori di Eglefino alla mediterranea ancora caldissimi [18]!