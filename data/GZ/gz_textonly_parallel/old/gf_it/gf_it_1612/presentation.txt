La casetta di pan di spezie, è un dolce tipico delle feste Natalizie, comune sia nel Nord America che nei paesi del nord Europa. La casetta è fatta di un impasto per biscotti molto speziato con cannella, zenzero, chiodi di garofano e noce moscata. Ci si possono aggiungere anche cardamomo e anice stellato e si decora ghiaccia reale con la quale ricreare una fiabesca casetta innevata, come per la baita di savoiardi. Per renderla più scenografica poi, potrete sbizzarrire la vostra fantasia e creare tante decorazioni per l'esterno, per la porta o la facciata e renderla davvero unica!Un dolce davvero sorprendente e goloso che vi costerà un po’ di fatica e pazienza, ma che farà sicuramente la felicità dei vostri bambini! E se anche loro amano i gusti dei biscotti speziati, preparate insieme anche i Lebkuchen, tipici bavaresi. 