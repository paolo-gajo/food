La torta di compleanno è il dolce classico da preparare in occasione di feste e anniversari. A base di soffice pan di spagna aromatizzato con una bagna all’alchermes oppure a base di succhi di frutti se preparata per una festa dedicata ai bambini. La torta di compleanno è ripiena di due golose creme e ricoperta di panna. Divertitevi a personalizzare le vostre torte di compleanno: decorate a piacere con scaglie di cioccolato, granella di nocciole, frutta oppure potete guarnire la superficie con messaggi dedicati ai festeggiati utilizzando una sac à poche con foro sottile ripiena di cioccolato fondente. E se per ogni compleanno volete realizzare un dolce ad hoc, preparate anche una classica diplomatica o una fragrante millefoglie!