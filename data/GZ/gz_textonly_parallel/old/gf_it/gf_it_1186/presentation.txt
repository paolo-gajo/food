Se siete tra quelli che non cucinano pesce per timore delle lische che si annidano tra i filetti, insidiando i vostri piatti, ecco la ricetta perfetta per il menù di Natale: coda di rospo con olive. Con le sue carni polpose e tenere e l’assenza di lische, questo pesce d’acqua salata, conosciuto anche come rana pescatrice, ha un gusto delicato che lo rende perfetto in guazzetto o da accompagnare a sughi saporiti come la ricetta della sfiziosa rana pescatrice al sugo di pomodoro fresco o le raffinate linguine al ragu' di coda di rospo. Pomodoro e coda di rospo sono inseparabili, un connubio di sapori vincente al quale non abbiamo saputo resistere neanche in questa ricetta. Qui un sugo di pomodori piccadilly avvolge i tranci di pesce con il tocco sfizioso delle aromatiche olive taggiasche. Il risultato? Giudicate voi!