Per preparare le girelle alla marmellata partite dalla pasta biscotto. In una ciotola versate le uova intere [1] e lo zucchero [2]. Montate bene con le fruste elettriche [3]. 
Dovrete ottenere un impasto chiaro e omogeneo [4]. Poi mescolate la farina e la fecola [5] e, setacciandole, aggiungetele alla montata [6]. 
Mescolate delicatemente con una spatola [7] per incorporare le polveri [8]. Versate l’impasto in una teglia da 30x40 cm, foderata con carta forno, e livellatelo bene con una spatola [9]. Cuocete in forno impostato con modalità 100% vapore a 100° per 12 minuti.
Quando il pan di spagna sarà cotto [10] sfornatelo e capovolgetelo subito [11] togliendo la carta forno [12]. Lasciatelo raffreddare a temperatura ambiente.
Quando sarà freddo spalmate la marmellata su tutta la superficie [13] e arrotolatelo tenendolo stretto [14]. Poi, per stringerlo meglio, aiutatevi arrotolando nella pellicola [15]. 
Stringete bene le estremità e adagiatelo su un vassoio [16]. Lasciatelo raffreddare in frigorifero per 2 ore. Passato il tempo necessario toglietelo dalla pellicola e tagliate delle fette di circa 3 cm [17]. La vostra girella alla marmellata è pronta per essere servita [18].