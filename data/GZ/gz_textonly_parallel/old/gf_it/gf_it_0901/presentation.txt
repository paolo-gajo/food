E' lo street food per eccellenza, ma anche una ricetta gourmet che si può assaporare in ogni cafè o boulangerie parigina! Si tratta dei croque madame, un sandwich realizzato con ingredienti semplici ma combinati insieme in una maniera gustosa per creare un piccolo momento di piacere irresistibile e croccante, come lo stesso nome fa immaginare: due fette di pancarrè che avvolgono un ripieno di formaggio e prosciutto cotto, per un gustoso toast da dorare in padella (o cuocere in forno) e servito con un uovo all'occhio di bue adagiato sopra. Di croque madame esistono molte varianti, in base al tipo di formaggio usato, l'aggiunta di erbe aromatiche o al tipo di cottura se in forno o in padella. Potrete scegliere voi anche come presentarlo, se per un pranzo veloce o per una cena a due originale, magari servito con un calice di vino francese. Il croque madame è perfetto anche abbinato anche ad un altro famoso street food, il croque monsieur, la variante con un topping di formaggio grattugiato al posto dell'uovo.