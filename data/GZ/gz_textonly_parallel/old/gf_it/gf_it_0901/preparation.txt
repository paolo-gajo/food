Per preparare i croque madame, iniziate a grattugiare la Groviera (o un formaggio a pasta morbida) [1] e preparate le fette di prosciutto cotto e il pancarrè. Poi sciogliete 10 g di burro in un pentolino a fuoco bassissimo [2] e spennellate ciascuna fetta di pancarrè [3].
Adagiate una fetta di prosciutto su ciascuna fetta di pancarrè [4] e poi cospargete con il grouvier grattugiato [5]; richiudete con un'altra fetta di pancarrè [6].
Sciogliete 20 g di burro in una padella ampia a fuoco bassissimo [7] (se utilizzate una padella antiaderente potete anche ridurre al minimo la dose di burro da utilizzare) e quando sarà sciolto adagiateci due toast farciti alla volta [8]; fateli dorare da entrambi i lati per alcuni minuti [9].
In una padella fate sciogliere il burro a fuoco bassissimo e ponete un coppapasta di 10 cm di diametro (l'uovo non dovrà fuoriuscire dalla superficie del toast): all'interno rompete un uovo (10-11), salate leggermente e coprite con il coperchio per cuocerlo all'occhio di bue [12]. Cuocete tutte le uova in questo modo.
Man a mano che saranno pronte [13], adagiatele delicatamente sul toast fatto rosolare in padella [14] e servite i vostri croque madame ben caldi [15]!