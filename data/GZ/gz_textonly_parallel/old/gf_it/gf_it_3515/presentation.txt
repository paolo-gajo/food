Leggeri, sfiziosi e vegetariani… gli spiedini di tofu marinato e verdure sono perfetti da condividere con gli amici durante le calde sere d’estate! Se il sapore di questo particolare formaggio vegetale non vi ha mai entusiasmato avrete modo di ricredervi: la veloce marinatura a base di salsa di soia, limone, miele e tabasco gli conferisce un gusto vivace dalle stuzzicanti note agrodolci che conquisterà soprattutto gli amanti della cucina asiatica. Anche chi sta più attento alla linea, però, apprezzerà questa deliziosa alternativa al tofu fritto, che abbiamo già apprezzato anche in versione millefoglie. Facili e veloci da preparare, gli spiedini di tofu marinato sono inoltre accompagnati con una fresca salsa allo yogurt per un aperitivo a tutto tondo!