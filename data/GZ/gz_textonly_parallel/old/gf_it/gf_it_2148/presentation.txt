Vi proponiamo una ricetta facilissima per trasformare un dolce rustico come il salame di cioccolato in un dessert raffinato adatto anche ai palati più esigenti: il salame ai due cioccolati.Il salame ai due cioccolati è una rivisitazione del classico dolce, preparato con biscotti secchi e arricchito con un cuore di cioccolato bianco. In questa preparazione il classico salame al cioccolato viene farcito con un cuore di cioccolato bianco che crea in ogni fetta un goloso effetto cromatico. I composti di cioccolato fondente e cioccolato bianco vengono arricchiti con i biscotti e poi arrotolati in un cilindro che ricorda, appunto, la forma di un salame. Il salame ai due cioccolati vi conquisterà al primo morso per la sua scioglievolezza e croccantezza: una vera festa per il palato!