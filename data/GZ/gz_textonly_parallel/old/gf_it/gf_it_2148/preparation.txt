Per preparare il salame ai due cioccolati, cominciate a preparare il composto di cioccolato bianco che vi servirà per realizzare il cuore del salame. Spezzate grossolanamente 100 g di biscotti secchi (o Pavesini) con le mani e teneteli da parte [1]. Quindi sciogliete separatamente al microonde o a bagnomaria il cioccolato fondente e quello bianco e teneteli da parte (2-3).
Aggiungete al cioccolato bianco sciolto il latte condensato scaldato con la panna [4], e amalgamateli per bene, lasciatelo intiepidire a temperatura ambiente. Se il composto ottenuto dovesse essere troppo denso aggiungete un paio di cucchiai di panna calda. In un’altra ciotola mettete il burro ammorbidito a temperatura ambiente e lo zucchero [5], azionate lo sbattitore elettrico e montate il tutto per ottenere un composto cremoso [6].
Quindi aggiungete il tuorlo [7] e continuate a montare, quando otterrete un composto bianco e spumoso [8] aggiungete il cioccolato bianco insieme al latte condensato ormai intiepidito [9], e continuate a montare.
Una volta ottenuto un composto liscio e omogeneo [10], aggiungetelo ai biscotti sbriciolati [11] e amalgamate bene il tutto con un cucchiaio [12] coprite la ciotola con la pellicola trasparente e mettetela a rassodare in frigorifero per 30 minuti.
Quindi disponete il composto di biscotti ottenuto tra due fogli di carta forno [13] e pressatelo con il mattarello per dargli una forma quadrata spessa circa 1 cm [14] e ponetelo in frigorifero per farlo rassodare in modo che sia ben compatto. Poi con uno stampino da biscotti a forma di cuore ricavate 9 cuoricini, poneteli su un foglio di carta da forno in fila, uno vicino all'altro [15], avvolge la carta forno intorno ai cuori e chiudete le estremità ben strette come fosse una caramella, mettete a rassodare in freezer per mezz'ora.
Nel frattempo preparate il composto al cioccolato fondente che sarà l'involucro del cuore, spezzettate grossolanamente 200 g di biscotti; in un’altra ciotola mettete, il burro aggiungete lo zucchero [17] e montate per qualche minuto fino a ottenere un composto morbido, quindi aggiungete le uova [18]
e sbattete ancora per incorporarle, e quando avrete ottenuto un composto bianco e spumoso [19] aggiungete il cioccolato fondente sciolto precedentemente ormai tiepido [20] e lavorate il composto fino ad avere una consistenza omogenea [21].
Aggiungete il composto al cioccolato ai biscotti spezzettati [22], amalgamate il tutto [23], coprite con la pellicola trasparente e ponetelo in frigorifero a rassodare per circa 15 minuti.. Quindi ponete l'impasto su un foglio di carta da forno dandogli la forma di un rettangolo [24] grande a sufficienza per ricoprire interamente la parte bianca.
che sistemerete al centro del composto al cioccolato fondente [25]. Ricoprite con una parte di impasto al cioccolato e compattate il composto tutt’intorno al cuore dandogli una forma di salsicciotto. Avvolgete il salame prima nella carta da forno in maniera stretta formando come a formare una caramella [26] e poi nella carta stagnola [27] in modo che rimanga per pressato e mettete a rassodare in frigorifero per 2-3 ore.
Trascorso questo tempo togliete il salame ai due cioccolati dalla carta stagnola e dalla carta forno (28-29) disponetelo su un piatto da portata e tagliatelo a fette [30] ed ecco comparire su ogni porzione il goloso cuore al cioccolato bianco!