Se si dice "cena etnica" di solito si pensa al couscous, magari da preparare alle verdure! Eppure questo ingrediente così versatile si può utilizzare anche per altre ricette, accostandolo ad altre preparazioni nostrane ad esempio. Nella ricetta dello sformato di couscous abbiamo scelto di abbinarlo al pesto genovese e condirlo con una cremosa salsa al taleggio. Il risultato: un tortino morbido e succulento che può diventare un raffinato primo piatto da servire per una cena! Lo sformato di couscous al pesto con salsa al taleggio è un piatto di grande effetto da preparare in pochi minuti e che esalta il sapore di ogni singolo ingrediente combinandolo insieme agli altri per un risultato unico!