Per preparare lo sformato di couscous al pesto con salsa di taleggio potete cominciare proprio dal pesto alla genovese: quindi mettete il basilico nel mortaio [1] pestatelo per bene con gli altri ingredienti [2] e infine versate l’olio extravergine d’oliva [3]. Se volete approfondire il procedimento allora leggete la ricetta del pesto alla genovese completa.
Preparate il couscous versandolo in un recipiente [4], copritelo con il brodo vegetale caldo [5] e aggiungete il sale [6],
il pepe [7] e l’olio extravergine d’oliva [8] e dopo aver mescolato per bene il tutto, coprite con della pellicola trasparente [9] seguendo attentamente le istruzioni della cottura del couscous riportate sulla confezione; il nostro è pronto in 6 minuti.
Trascorso il tempo sgranate il couscous con una forchetta [10] e aggiungete il pesto [11] e continuate a mescolare per far assorbire bene il condimento [12].
Intanto preparate la salsa al taleggio, quindi tagliate a tocchetti il formaggio [13] e versatelo in un tegame insieme al latte [14], aggiungete il parmigiano grattugiato [15]
ed il pepe nero macinato [16] e mescolate con una frusta [17] a temperatura media, facendo molta attenzione che non si formino grumi [18].
Versate la salsa di taleggio a raggiera, cioè a specchio, sul piatto [19], poi poggiate un coppa pasta e versate il couscous livellandolo col cucchiaio [20], lasciate qualche istante in modo che si assesti e poi togliete la forma con delicatezza [21] e servite lo sformato di couscous al pesto con salsa di taleggio. Guarnite a piacere con pinoli e basilico.