Le polpette di carne sono una ricetta semplice da realizzare e molto gustosa: questi teneri bocconcini di carne macinata insaporita con provola, grana, uovo e prezzemolo non possono davvero mancare nel menù di un bel banchetto festoso o di un pranzo domenicale in famiglia. In questa versione sono proposte fritte, ma grazie alla loro versatilità potete cuocere le polpette in diversi modi altrettanto invitanti: al forno, in bianco o al sugo, per esempio! Se le presentate calde accompagnate da una fresca insalata e da colorati stuzzicadenti o mini forchettine per servirsi in modo informale, nessuno potrà resistere a queste deliziose polpette di carne!