I chocolate crackle cookies sono dei golosi e croccanti biscotti, ideali per soddisfare i classici languorini durante tutta la giornata. Semplici da preparare, basta sciogliere il cioccolato fondente a bagnomaria e aggiungere zucchero, uova, lievito, farina e l’immancabile dose di sale, che costituisce una piacevole nota di contrasto con la dolcezza del cioccolato. Fate rotolare le palline di impasto nello zucchero a velo e una volta in forno acquisiranno il loro aspetto tipico: dei cookies al cioccolato con croste di zucchero sulla superficie. Il risultato sarà una sfilza di biscotti che croccheranno una volta morsi, proprio da questo deriva il loro nome: il termine inglese “crackle” significa scricchiolio. A colazione o a merenda accompagnati da dell’ottimo thè, i chocolate crackle cookies sono vi deluderanno, non vi resta che prepararli!