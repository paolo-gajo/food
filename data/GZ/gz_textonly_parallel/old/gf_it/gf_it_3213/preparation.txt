Per preparare i pomodori verdi fritti iniziate lavando i pomodori sotto l'acqua corrente [1], quindi tagliate ognuno di essi nel senso della larghezza, in modo da ricavare delle fette spesse circa 1 cm [2]. A questo punto adagiatele su una gratella, salateli e lasciateli in questo modo per circa 30 minuti, in modo che perdano parte dell'acqua di vegetazione [3].
In una ciotola, setacciate prima la farina di mais [4] e poi sempre nella stessa ciotola setacciate anche la farina 00 [5]. Unite quindi lo zucchero [6] e mescolate con un cucchiaio fino ad avere una miscela uniforme.
In un altro contenitore sbattete le uova con il sale e il pepe [7]. Passati i 30 minuti riprendete le vostre fette di pomodoro e passatele prima nell'uovo [8] e poi nel mix di farine [9].
Ripetete ancora una volta la stessa operazione, quindi passate i pomodori appena impanati nuovamente nell'uovo (10-11), e terminate ripassandoli nelle farine. Quindi friggete, pochi pezzi per volta, in abbondante olio bollente [12].
Una volta ben dorati su entrambi i lati, scolateli dall' olio in eccesso [13] e posizionateli su un vassoio foderato con della carta assorbente, senza sovrapporli [14]. Servite i vostri pomodori verdi fritti ben caldi [15]!