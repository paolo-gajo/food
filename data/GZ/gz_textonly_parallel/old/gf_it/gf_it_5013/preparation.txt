Per preparare la pizza mare orto, iniziate dall'impasto per la pizza: in una brocca versate l'acqua a temperatura ambiente e scioglietelo per bene (1-2). Versate la farina manitoba e la 00 in una ciotola [3] 
Aggiungete l’acqua, in cui avete sciolto il lievito, un po’ alla volta [4] e impastate con le mani [5]. Quando avrete versato la metà del liquido, potete aggiungere anche il sale [6]
e continuare ad impastare, versando l’acqua sempre un po’ alla volta: impastate per ottenere un composto omogeneo [7]. Potete poi aggiungere l'olio sempre un po' alla volta, mentre continuate ad impastare [8]. Trasferite poi l'impasto su un piano di lavoro leggermente oleato e lavoratelo [9] 
fino a quando non risulterà liscio e omogeneo [10]. Lasciatelo riposare sul piano di lavoro per una decina di minuti, coperto con la ciotola capovolta. Una volta riposato dategli delle pieghe: immaginate che la sfera di impasto sia divisa in 4 parti, prendete l’estremità di ognuna, tiratela delicatamente e ripiegatela verso il centro, infine date nuovamente una forma sferica [11] e trasferitelo nella ciotola per far lievitare coperto con pellicola, in forno spento con luce accesa (26-28° sono la temperatura costante ideale di lievitazione) [12]. Ogni impasto, temperatura e condizioni metereologiche sono fattori che influenzano la lievitazione: mediamente l’impasto dovrebbe impiegare 2 ore a raddoppiare di volume.
Quando l'impasto avrà raddoppiato il volume [13], togliete la pellicola quindi trasferitelo sul piano da lavoro leggermente oleato [14] e dividete con un tarocco in 2 parti [15]; 
Otterrete 2 pezzi a cui dare delle pieghe come avete fatto prima della lievitazione; poi capovolgete e procedete con la pirlatura, ovvero date una forma sferica a tutti e 2 i pezzi, roteando sul piano di lavoro l'impasto tra i palmi. Trasferite gli impasti su un vassoio e lasciateli riposare ancora per una mezz'oretta [16], coperti con pellicola o con un canovaccio. Una volta trascorsa l’ultima fase di riposo, occupatevi del condimento: lavate e tagliate a metà i pomodori datterini; pulite delicatamente i fiori di zucca e privateli della parte interna. Dissalate i capperi passandoli sotto acqua corrente fresca e sgocciolate il tonno sott'olio. Oleate 2 teglie di 28 cm di diametro [17], poi stendete all'interno una delle sfere di impasto, allargando bene con le dita [18];
una volta ben steso l'impasto su ciascuna teglia [19], preriscaldate il forno statico a 250°, condite la passata di pomdoro con olio d'oliva extravergine e sale [20] e conditeci ciascuna pizza; stendete bene il pomodoro lasciando un paio di centimetri dal bordo, poi prendete la burrata e svuotatela, prelevate la parte "esterna" più consistente e ponetela sulla pizza [21]; cuocete la pizza per 5 minuti circa in forno statico preriscaldato alla temperatura indicata.
Tirate fuori la pizza e distribuite anche i capperi dissalati [22] e poco più della metà dei pomodorini datterini divisi a metà per il senso della lunghezza [23]. Infornate la pizze per altri 10 minuti circa. Quindi tiratela fuori dal forno e aggiungete la parte cremosa della burrata [24]
i fiori di zucca divisi a metà [25], i restanti pomodorini tagliati a metà, qualche altro fiore di zucca, i pezzi di tonno sott'olio precedentemente sgocciolato [26]. Completate la pizza mare orto con foglioline di basilico fresco e se gradite un filo d'olio di oliva extravergine [27] e cuocete anche l'altra.