Per preparare la torta all’arancia iniziate grattugiando la scorza di 2 arance [1], poi dividetele a metà [2] e spremetene il succo [3] avendo cura di filtrarlo attraverso un colino per trattenere eventuali residui filamentosi, vi serviranno 180 gr di succo per la preparazione.
Ora occupatevi dell’impasto: setacciate in una ciotola la farina 00 [4] e il lievito chimico per dolci in polvere [5]. Ora versate lo zucchero nella ciotola di una planetaria [6],
unite il burro a temperatura ambiente tagliato a cubetti [7] e azionate la macchina con la frusta, fino ad ottenere un composto gonfio e cremoso. Mentre la planetaria è in funzione aggiungete anche le uova (a temperatura ambiente) una per volta [8], la scorza delle arance grattugiata [9]
e unite anche le polveri setacciate, un cucchiaio alla volta [10]. Una volta che l’impasto avrà assorbito tutta la farina , versate a filo il succo dell’arancia senza spegnere la macchina [11]. Quando il composto risulterà omogeneo, spegnete la planetaria e versate l’impasto ottenuto all’interno di una tortiera del diametro di 24 cm [12] precedentemente imburrata e foderata con carta da forno.
A questo punto [13] cuocete la torta all’arancia in forno statico preriscaldato a 170° per 35 minuti. A cottura ultimata sfornate la torta, lasciatela intiepidire [14] e poi sformatela su un piatto di portata e spolverizzate la superficie con zucchero a velo a piacere. La torta all’arancia è ora pronta per essere gustata [15]!