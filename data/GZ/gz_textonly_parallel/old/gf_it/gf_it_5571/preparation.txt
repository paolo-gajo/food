Per preparare i vasi, iniziate dall'impasto dei cupcake: in una ciotola versate il burro ammorbidito a pezzetti e lo zucchero [1]; unite anche le uova, un pizzico di sale e lavorate il composto con le fruste per ottenere una crema omoegenea [2]. Quindi aggiungete il lievito e i semini di una bacca di vaniglia [3]. 
In una ciotolina a parte setacciate la dose di frumina necessaria, la farina e il cacao amaro [4], unitele alla crema [5] e mescolate accuratamente per incorporarle. Quindi versate il composto in una sac-à-poche usa e getta [9].
Prendete 8 coni a base tonda e farciteli lungo tutta la parte più stretta con il composto (7-8), in modo che una volta cotti arrivino al bordo del cono. Infornateli e cuoceteli in forno statico preriscaldato a 180° per circa 20 minuti. Una volta cotti sfornateli e fateli raffreddare [9].
Per preparare le roselline iniziate dall'impasto: in una ciotola lavorate con le fruste elettriche lo zucchero e il burro ammorbidito [1] per ridurlo a crema, poi aggiungete i semi di 1 bacca di vaniglia e un uovo [2]; montate il composto [3],
poi unite anche la farina, la frumina e il lievito setacciati; quindi lavorate il tutto con una frusta a mano [4] fino ad ottenere un composto liscio e omogeneo. Unite anche la scorza di mezzo limone. Versate l'impasto ottenuto in una sac-à-poche usa e getta e versatelo nell'apposita cialdiera per cakepops [5]: potete cuocere le palline di impasto con l'apposito programma preimpostato (ci vorranno circa 3 minuti); una volta cotte [6] sformatele e fatele raffreddare completamente su una gratella, poi infilzate i cake pops con dei bastoncini da lecca lecca di plastica.
Intanto sciogliete il cioccolato bianco tritato grossolanamente a bagnomaria [7], mescolando con una spatola [8]. Prendete il colorante liquido rosso e aggiungete qualche goccia nella panna liquida bollente [9]
Mescolate [10] fino ad ottenere la colorazione desiderata. Potete aggiungere la panna colorata al cioccolato bianco oramai fuso [11] e mescolare. Ora che il cioccolato fuso è colorato, potete immergere i cake pops qualche istante [12],
poi sistemateli su una base (di polistirolo ad esempio) [13]; poneteli a rassodare per almeno 1 ora in freezer. Quando saranno ben asciutti potete decorarli con il cioccolato colorato avanzato e messo in una sac-à-poche usa e getta a cui avrete praticato un piccolo forellino in punta. In questo modo potrete realizzare dei cerchi concentrici intorno ai cake pops, sempre più piccoli fino alla sommità: simuleranno i petali di una rosa stilizzati [14]. Mentre si rassodano anche queste decorazioni, potete preparare le foglioline verdi: prendete la pasta di zucchero [16] e coloratela con qualche goccia di colorante blu [15]
unito a quello giallo [16]; maneggiate la pasta di zucchero per miscelare i colori e ottenere una colorazione verde brillante [17]. Stendete la pasta di zucchero in un rettangolo spesso pochi millimetri [18]
e ricavate delle foglioline con l'apposito stampino [19] oppure ritagliando la sagoma con la punta di un coltello. Prendete i vasi, piantate le roselline e aggiungete le foglioline verdi di pasta di zucchero [20]: i vostri cake pops roselline sono pronti per essere regalati e gustati [21]!