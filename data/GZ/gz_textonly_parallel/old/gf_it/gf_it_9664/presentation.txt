La pie di pere, amaretti e cioccolato è una torta dal ripieno caldo e saporito racchiuso in una friabile frolla burrosa. Questa pie di pere,amaretti e cioccolato viene caratterizzata dal ripieno a base di pere e amaretti legate dal gusto amarognolo del cacao in polvere. E’ ottima tiepida ed ancora più buona il giorno dopo averla preparata così che i sapori abbiano avuto il tempo necessario per amalgamarsi al meglio e la frolla possa essere tagliata senza che si sbricioli. Se siete amanti del binomio amaretti e cioccolato provate anche a preparare una deliziosa crostata, chi invece preferisce l'abbinamento pere e cioccolato può provare la crostata al cioccolato con pere e noci pecan.