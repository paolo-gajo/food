Per preparare la pie di pere, amaretti e cioccolato iniziate dalla pasta frolla: gli ingredienti dovranno essere freddi di frigo. In un mixer ponete la farina setacciata, un pizzico di sale ed il burro a pezzetti appena tolto dal frigo [1]. Frullate il tutto a più riprese per non scaldare eccessivamente il burro fino ad ottenere un composto dall'aspetto sabbioso e farinoso [2] e rovesciate la sabbiatura ottenuta su un piano di lavoro (oppure in una ciotola). Aggiungete lo zucchero a velo setacciato [3].
Create la forma a fontana e al centro versate la scorza di limone grattugiata e i tuorli [4] (potete aromatizzare anche con la scorza di arancia, con i semi di una bacca di vaniglia o con la cannella). Quindi iniziate ad amalgamare il tutto prima con la forchetta, poi quando le uova avranno assorbito la farina potete proseguire a mano, giusto il tempo di compattare l'impasto senza scaldarlo eccessivamente: realizzate un panetto, appiatitelo [5] e avvolgetelo nella pellicola. Quindi riponete in frigorifero per far rassodare, almeno 30 minuti. Intanto, sbucciate le pere abate con un pelaverdure [6],
togliete il torsolo interno, tagliandole a metà (7-8) e riducetele a dadini non troppo piccoli [9].
In una casseruola versate il burro [10] e fatelo sciogliere a fuoco dolce, quindi aggiungete le pere [11] e fate cuocere a fuoco medio per circa 3-4 minuti; nel frattempo riunite nel mixer gli amaretti [12]
con il cacao [13]; in una ciotolina a parte versate lo zucchero e la cannella [14]; quindi aggiungete l'amaretto di Saronno alle pere e lasciate sfumare [15];
aggiungete alle pere lo zucchero aromatizzato alla cannella [16] e poi la polvere di amaretti e cacao [17], mescolate bene con un cucchiaio [18] e fate cuocere a fuoco moderato fino a che le pere non abbiano perso la loro acqua, circa 10 minuti;
trasdferite il composto ottenuto in una ciotola e fate intiepidire, quindi unite la scorza di arancia [19] e l'amido di mais [20], poi coprite con pellicola e lasciate da parte [21]. 
Ungete con una noce di burro uno stampo di 20 cm di diametro sul fondo (e 22 cm in superficie se ne utilizzate uno smerigliato) [22]; poi riprendete il panetto di frolla e dividetelo [23], prelevando due terzi per la base e un terzo per la copertura. Stendete i due terzi di frolla in un disco dello spessore di 3 mm [24]
quindi arrotolate il disco sul mattarello, poi srotolatelo sullo stampo [25] e fate aderire bene fondo e bordi, quindi tagliate la frolla in eccesso (tenete da parte i ritagli che serviranno per la decorazione) [26]; spennellate il fondo con metà dose di marmellata di arance [27]. 
stendete a coprire anche l'altro disco realizzato con un terzo dell'impasto [28]; spennellate sempre con la marmellata di arance e con i rebbi di una forchetta bucherellate i bordi [29], così che in cottura l’umidità del ripieno possa fuoriuscire senza rovinare la torta; impastate e stendete la frolla avanzata: potete creare delle decorazioni [30]
che disporrete a piacere sulla superficie della torta (31-33) Infornate la pie di pere, ameretti e cioccolato in forno statico preriscaldato a 180° per circa 25-30 minuti (160° per 15-20 minuti se forno ventilato). Dopo i primi 30 minuti abbassate la temperatura a 170° (150° se forno ventilato) e proseguire fino a termine della cottura di altri 30-35 minuti (20-25 minuti se forno ventilato). Potete coprire la torta con carta stagnola dopo i primi 30 minuti, per far si che non si colori troppo. Prima di sfornare la pie di pere amaretti e cioccolato, verificate con uno stecchino la consistenza del composto al suo interno. Sfornate la pie [33] e prima di servirla, lasciatela intiepidire.