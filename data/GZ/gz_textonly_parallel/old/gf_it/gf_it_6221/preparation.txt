Per preparare il polpettone ripieno come prima cosa iniziate a realizzare l'impasto. Ponete la carne macinata in una ciotola, aggiungete l'uovo [1] e il Parmigiano [2], il sale e il pepe. Impastate con le mani [3] fino a ottenere un composto uniforme.
A questo punto munitevi di un foglio di carta forno e disponete 2 file di fette di bacon una accanto all'altra sovrapponendole leggermente (4-5).Trasferite poi l'impasto di carne macinata sullo strato di bacon [6]
e schiacciatela per ottenere uno spessore di circa 1,5 cm, lasciando un paio di centimetri ai lati più corti del bordo [7]; Disponete poi in maniera ordinata anche le fette di prosciutto cotto [8], quelle di formaggio Edamer [9],
distribuite anche gli spinacini [10]. Aiutandovi con la carta forno iniziate ad arrotolare la carne [11], facendo attenzione a far rimanere le fette di bacon ancora attaccate alla carta forno [12]. 
Una volta ottenuto un grosso salsicciotto [13], ultimate il polpettone ripieno arrotolando con la carta forno facendo in modo che le fettine di bacon lo avvolgano totalmente (14-15). 
Trasferite il polpettone ripieno su una teglia con la carta forno [16]; cuocete in forno statico preriscaldato a 200°, cuocendo il polpettone per circa 40 minuti nel ripiano centrale. Quindi sfornatelo [17], lasciate intiepidire leggermente e servite il vostro polpettone ripieno a fette [18]!