Per realizzare le polpette di zucchine per prima cosa lavate e asciugate le zucchine, quindi spuntatele e grattugiare le zucchine in modo grossolano, con una grattugia a fori larghi [1] [2]. Trasferite le zucchine in un colino e schiacciatele bene con un cucchiaio per eliminare la maggior parte di liquido presente [3].
 Con una forchetta schiacciate il primo sale [4]. In una ciotola versate le zucchine [5], il primo sale [6], 
l’uovo [7], il pangrattato [8], il pepe [9],
la noce moscata grattugiata [10], le foglioline di timo [11] e il sale [12].
Lavorate tutti gli ingredienti con le mani [13] ottenendo un composto omogeneo [14]. Formate delle palline prelevando una piccola porzione di impasto grande come una noce, schiacciatele leggermente [15]. Con questi dosaggi otterrete circa 20 polpette. 
Adagiate le polpette su una placca rivestita con carta forno, condite con un filo di olio [16] e cuocete in forno statico preriscaldato a 190° per 15 minuti, o sino a doratura esterna. Sfornate [17], salate leggermente in superficie e servite le vostre polpette di zucchine al forno [18].