Per realizzare il burek al formaggio preparete il ripieno: ponete il formaggio fresco in una ciotola [1], a parte, in un’altra ciotola sbattete le uova [2], poi unite lo yogurt greco [3], il sale,
e mescolate con la frusta per incorporarlo [4] , unite il composto di uova sbattute allo skuta [5], mescolate il composto, per ultimo unite a filo l’olio di oliva [6] sempre mescolando.
Trasferite il composto ottenuto in una ciotola larga [7], poi oleate una teglia rettangolare di circa 30x20 cm [8] , rivestite il fondo con un foglio di pasta fillo lasciando cadere la pasta su tutto il bordo perché servirà per richiudere la sfoglia [9].
Prendete un altro foglio di pasta fillo, strizzatelo e immergetelo nella ciotola con il composto di uova e formaggio per insaporirlo [10] e poi stendetelo nella teglia [11] proseguite in questo modo immergendo i fogli di pasta nel ripieno fino ad esaurire gli ingredienti e avendo cura di terminare con uno strato di solo ripieno distribuito con un cucchiaio sulla superficie [12]
richiudete con un foglio di pasta fillo asciutto da stendere sulla superficie [13], ripegate i bordi verso l'interno per richiudere la pasta in modo che non fuoriesca il ripieno e spennellate tutta la superficie con l’uovo sbattuto [14]. Cuocete il burek al formaggio in forno statico a 180° per 50 minuti ( se forno ventilato a 160° per 40 minuti) A cottura ultimata il vostro burek si presenterà dorato in superficie, sfornatelo [15] e lasciatelo intiepidire prima di servirlo.