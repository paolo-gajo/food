I mini Paris-Brest al cacao e crema al cioccolato sono una versione mignon dell’omonimo dolce di pasta choux che venne realizzato nel 1891 in occasione della gara ciclistica Paris-Brest-Paris. Piccole ciambelline che ricordano le ruote delle biciclette, preparate con la pasta dei bignè aromatizzata al cacao e farcite con un’irresistibile crema al cioccolato dal gusto intenso e dalla consistenza vellutata, grazie all’aggiunta di panna montata. Ad ogni morso potrete assaporare la fragranza del bignè e la morbidezza della crema, più goloso di così non si può!