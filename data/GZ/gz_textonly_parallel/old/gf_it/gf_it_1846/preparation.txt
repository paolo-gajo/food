Per realizzare le melanzane gratinate per prima cosa lavate le melanzane e tagliatele a fette dello spessore di circa 1 cm [1]. Disponete le fette di melanzana su una teglia foderata con carta forno e condite con olio [2], sale e pepe [3]. Cuocete in forno ventilato preriscaldato a 200° per 20 minuti.
Nel frattempo preparate la panatura: private lo spicchio d’aglio dell’anima [4], poi tritatelo o schiacciatelo all’interno di una ciotola. Unite il pangrattato [5] e il Parmigiano grattugiato [6].
Aggiungete il sale [7], la paprika [8] e l’olio [9].
Infine aromatizzate con l’origano [10] e mescolate per amalgamare il composto [11]. Tritate finemente la menta fresca [12].
Trascorso il tempo di cottura, sfornate le melanzane e distribuite la panatura su ciascuna fetta [13]. Infornate nuovamente per 3 minuti accendendo il grill a 240°, dopodiché guarnite con la menta tritata [14]. Le vostre melanzane gratinate sono pronte per essere servite [15]!