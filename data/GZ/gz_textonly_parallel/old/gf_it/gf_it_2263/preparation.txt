Per realizzare il souvlaki di maiale, iniziate predisponendo la marinatura che servirà per aromatizzare la carne: spremete il succo dei limoni [1], in una pirofila rettangolare da circa 23x35 cm ponete il succo dei limoni [2], l’olio [3],
il rosmarino [4], l’origano [5] , condite infine con sale e pepe. Occupatevi ora della carne. Prendete la lonza di maiale, eliminate la parte grassa con un coltello ben affilato [6],
tagliate delle fette spesse due centimetri circa [7] e poi da queste ricavate dei cubetti da 2 cm x 2 cm circa [8], ciascun bocconcino dovrà avere un peso di circa 15 gr. Quindi infilate i cubetti di carne in spiedini di legno della lunghezza di 20 cm [9]. Ciascuno spiedino può contenere 5 bocconcini di carne, con queste dosi otterrete 12 spiedini.
Ponete i souvlaki di maiale nell’emulsione precedente preparata [10], coprite la pirofila con la pellicola [11] e tenetela in frigorifero a marinare per almeno 30 minuti.Trascorso il tempo necessario estraete dal frigo la pirofila [12]
e procedete con la cottura: ponete sul fuoco una griglia in ghisa e scaldatela bene, grigliate gli spiedini avendo cura di cuocerli su ciascun lato [13]. La carne all’interno deve risultare tenera ma ben cotta e all’esterno si dovranno creare le tipiche striature della cottura alla griglia [14], ci vorranno circa 15 minuti. Servite i souvlaki di maiale [15] ancora caldi accompagnandoli con lo tzatziki e la tipica insalata greca.