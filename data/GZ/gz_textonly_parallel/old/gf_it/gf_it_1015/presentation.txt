Durante la bella stagione cosa c'è di meglio che mangiare piatti freschi senza rinunciare al gusto? L'insalata con gamberi nell'ananas è ideale per i vostri pranzi estivi.Una ricetta invitante per stupire i vostri familiari o i vostri ospiti, un'insalata di gamberi alternativa e accattivante: i gamberi carnosi e freschi vengono saltati in padella con un filo d'olio e aggiunti all'insalata mista, alla polpa di ananas fresco, ai pomodorini ciliegino. Un cocktail di frutta, verdura e crostacei profumato con erba cipollina e menta e speziato con del peperoncino fresco piccante.Questa golosa insalata viene servita all’interno delle metà dell'ananas scavato: un tocco scenografico per un piatto non solo buono da offrire ma anche molto bello da presentare in tavola.Non vi resta che iniziare a preparare la vostra insalata con gamberi nell'ananas per dare più gusto all'estate!