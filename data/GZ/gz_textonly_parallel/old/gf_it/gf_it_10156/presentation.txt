Preparare i biscotti durante le feste natalizie è una delle attività preferite da adulti e bambini! Stavolta però non parliamo dei classici dolcetti decorati ma di uno sfizioso antipasto da portare direttamente in tavola, i biscotti salati di Natale. Una ricetta senza uova, senza burro, senza lievito e soprattutto senza tempi di riposo, che potrete quindi realizzare anche all’ultimo momento in caso di una cena da amici per esempio. Personalizzate i biscotti salati di Natale utilizzando per ciascuno una spezia diversa e farete sicuramente tutti felici, dai più grandi ai più piccoli!E se cerchi una versione dolce dei biscotti natalizi, prova anche i lebkuchen! 