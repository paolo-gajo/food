Molti di voi hanno imparato a conoscere e apprezzare la fregola, il formato di pasta sardo condito solitamente con le arselle. Come un risotto, questo particolare formato di pasta a chicchi, ideale con il pesce,  cuoce assorbendo il condimento trasformando i primi piatti in cremosissime pietanze. Questa volta abbiamo optato per la fregola con ragù di pesce per stuzzicare il vostro appetito. Un primo piatto semplice e ricco di tante varietà di pesce che impreziosiranno il gusto. Che si tratti di una giornata di festa, del pranzo della domenica o per coccolare i propri cari la ricetta della fregola con ragù di pesce sarà sempre un successo!