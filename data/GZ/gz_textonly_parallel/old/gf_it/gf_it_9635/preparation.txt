Per preparare le melanzane e patate alle mandorle come prima cosa lavate le melanzane e spuntatele [1]. Poi tagliatele a fette spesse 1 cm [2] e da queste ricavate dei cubetti [3]. 
Ponete le melanzane in uno scolapasta, aggiungete un paio di cucchiai di sale e mescolatele. Lasciatele spurgare per 30 minuti. A questo punto pelate le patate [5] e tagliatele a cubetti della stessa grandezza delle melanzane [6]. 
Lavate le melanzane per togliere il sale in eccesso e il liquido di vegetazione, che sarà fuoriuscito [7]. Trasferite all'interno di una pirofila. Lavate anche le patate per togliere l'amido in eccesso [8] e unitele alle melanzane. Condite con olio [9] 
salate [10], pepate e unite qualche foglia di basilico [11]. Mescolate il tutto [12] e cuocete in forno ventilato preriscaldato a 200° per circa 30 minuti, girandole di tanto in tanto per farle cuocere in maniera uniforme. 
Nel frattempo versate le mandorle tostate in un mixer [13] e frullatele molto grossolanamente [14]. Quando mancheranno circa 5 minuti di cottura sfornate melanzane e patate, giratele ancora [15], 
unite le mandorle tostate [16] e condite con un filo d'olio [17]. Ultimate la cottura, poi sfornate e servite subito [18]. 