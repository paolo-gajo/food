Per preparare la quiche Lorraine cominciate dal crust di base, vale a dire la pasta frolla salata. Nel mixer versate la farina, il burro freddo a pezzetti [1], il sale grosso [2], l’uovo [3] e azionate le lame finché non otterrete delle briciole.
Trasferite sul piano da lavoro [4], impastate velocemente e ottenete un panetto [5]. Avvolgetelo nella pellicola trasparente e lasciatelo rassodare in frigorifero per almeno 1 ora [6].
Nel frattempo occupatevi della pancetta. Togliete la cotenna [7] e tagliatela a fette, poi a strisce e infine a pezzi di 1 cm di spessore [8]. Sbollentateli per 50 secondi in acqua bollente [9],
scolate e lasciate raffreddare [10]. Poi eliminate la crosta dal formaggio [11] e grattugiatelo con una grattugia a maglie larghe [12].
Versate la panna in una ciotola, unite le uova, il tuorlo [13], il sale, il pepe e grattugiate un pizzico di noce moscata [14]. Sbattete brevemente con una forchetta e mettete da parte [15].
Imburrate una pirofila di ceramica smerlata da 26 cm e a questo punto preriscaldate il forno. Avete tutto quello che vi serve: su una spianatoia leggermente infarinata battete qualche istante la frolla salata con il matterello [16], dopodiché tiratela fino a 3-4 mm di spessore [17]. Spolverizzatela con un pizzico di farina ancora e poi arrotolatela intorno al matterello, infine srotolatela nello stampo [18].
Pigiate per far aderire bene la pasta [19] e poi eliminate gli eccessi con un coltellino [20]. Bucherellate la base coi rebbi di una forchetta [21]
e versate ¾ del formaggio grattugiato [22]. Poi la pancetta [23], la crema [24]
e spolverizzate con la restante parte di formaggio [25]. Cuocete la quiche Lorraine in forno statico a 180° per circa 50-60 minuti [26]. Non vi resta che attendere qualche minuto prima di servirla [27]!