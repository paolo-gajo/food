Caffè della moka, ricotta fresca e un rotolo di pasta sfoglia: basteranno questi semplici ingredienti per comporre le sfogliatine al caffè, un dessert al cucchiaio goloso e dall’aspetto raffinato, perfetto per concludere dolcemente una cena tra amici. Tra due fragranti cialde di sfoglia è racchiusa una crema vellutata aromatizzata al caffè e tempestate di gocce di cioccolato. Un mix vincente di sapori e consistenze che conquisterà tutti i palati e può essere una valida alternativa all’intramontabile tiramisù! Queste piccole monoporzioni dalla bontà assicurata ricordano un po' gli sporcamuss pugliesi e sono semplicissime da realizzare, ideali anche per tutti coloro che sono alle prime armi in cucina e vorrebbero cimentarsi in una ricetta sfiziosa ma facile.