Siete amanti del cocco? Allora la ricetta di questo dolce fa proprio al caso vostro! La torta soffice cocco e cioccolato unisce la golosità del cacao all’esotico sapore del cocco in un mix di consistenza soffice e fragrante, ispirandosi a due delle ciambelle più amate, quella marmorizzata e quella al cocco. Perfetta da gustare a colazione, ma ottima anche come fine pasto, questa torta cioccococco vi lascerà piacevolmente colpiti dal suo sapore morbido e profumato. Regalatela agli amici, preparatela per la famiglia o per una festa, sarà ideale per ogni occasione!