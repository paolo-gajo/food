Per preparare la torta soffice al cocco e cioccolato come prima cosa rompete le uova in una ciotola. Unite poi lo zucchero [1] e lavorate il tutto con le fruste elettriche fino ad ottenere una consistenza gonfia e spumosa [2]. A questo punto aggiungete lo yogurt [3] 
e mescolate delicatamente con una spatola [4]. Aggiungete poi anche l'olio di semi [5] e mescolate ancora. Setacciate poi la farina 00 all'inerno [6], 
mescolate ancora delicatamente dal basso verso l'alto con la spatola [7]. Aggiungete l'acqua [8] e il lievito in polvere setacciato [9]. Mescolate ancora senza smontare il composto. 
Unite in ultimo la farina di cocco [10] e mescolate un'ultima volta [11]. Versate poi 3/4 dell'impasto all'interno di uno stampo da 22 cm [12].
Setacciate il cacao all'interno dell'impasto rimasto [13] e mescolate per farlo assorbire [14]. Con un cucchiaio trasferitelo nello stampo creando 4 mucchietti [15]. 
Utilizzando uno stecchino lungo create il tipico effetto marmorizzato (16-17). Poi cuocete in forno statico preriscaldato a 180° per 40 minuti. Appena cotta sfornate la torta [18] e lasciatela raffreddare prima di sformarla. 
A questo punto spolverizzate la superficie con lo zucchero a velo [19] e con il cocco rapè [20]. 