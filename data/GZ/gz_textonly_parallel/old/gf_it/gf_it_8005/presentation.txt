Una crema vellutata, saporita e morbida in cui tuffare croccanti grissini ai pomodorini cotti al forno. Gli sfilati con fonduta al pepe nero sono una vera goduria per il palato, da offrire agli ospiti in graziosi bicchierini o tegamini in terracotta.La crema è a base di taleggio, ma potrete anche scegliere un sapore più delicato realizzandola ad esempio con la fontina o la provola. L'aroma al pepe nero e l'aggiunta di noce moscata, conferiscono una nota speziata e gradevole alla fonduta da gustare morso dopo morso con gli sfilati al pomodoro. Un ottimo inizio per una delle vostre cene luculliane!