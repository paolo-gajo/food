Per preparare i petti di pollo alla senape ed erbe aromatiche iniziate preparando la marinata: sbattete in una ciotola il succo di limone con 3 cucchiai di olio extravergine di oliva e un pizzico di sale. Tritate finemente le erbe aromatiche e aggiungetene metà nella marinata.Mettete in un contenitore le fettine di pollo e versatevi sopra la marinata [1]; lasciateli così per circa 30-40 minuti.In una padella aggiungete una parte del liquido di marinatura e poi aggiungete il pollo che avrete sgocciolato e farlo insaporire e ben dorare su entrambi i lati [3] e aggiustate di sale.
A doratura avvenuta sgocciolate i petti di pollo e spalmateli con la senape con l'aiuto di un coltello [4], poi passateli nel pangrattato [5] e fateli rosolare in una padella contenente 30 gr di burro e 2 cucchiai di olio. Quando saranno pronti aggiungete il pepe bianco macinato e le erbe aromatiche che avete tenuto da parte [6]. Servite i petti di pollo alla senape ed erbe aromatiche ben caldi!