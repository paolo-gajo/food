Solo chi osa può scoprire nuovi orrizonti di sapore e gli spaghetti vongole e nduja sono proprio un piatto innovativo e insolito, un azzardo culinario dai sapori forti e decisi. Per questa ricetta alternativa siamo partiti da un classico primo di pesce dai sapori mediterranei come gli spaghetti alle vongole, arricchendolo con uno degli ingredienti più saporiti della cucina calabra: la nduja, un particolare insaccato spalmabile e dal gusto piccante che donerà un sapore speciale a questo primo piatto, di cui sveleremo qui tutti i segreti!