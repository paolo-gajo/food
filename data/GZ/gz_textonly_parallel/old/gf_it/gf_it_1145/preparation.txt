Per realizzare il risotto gamberi e zucchine per prima cosa pulite i gamberi: eliminate la testa e il carapace [1], quindi estrete l'intestino [2] e tenete da parte i gamberi interi e gli scarti [3].
Lavate le verdure per il brodo e tagliatele a pezzi grossolani [4]. In una pentola scaldate un giro di olio [5], aggiungete le verdure [6] e rosolate per 5 minuti circa a fuoco moderato.
Aggiungete 260 g di scarti dei gamberi in pentola [7], rosolate ancora un paio di minuti poi coprite con l'acqua [8], aggiungete del sale e fate cuocere a fiamma moderata per circa 1 ora, avendo cura di eliminare la schiuma che si depositerà in superficie con l'apposita schiumarola [9].
Una volta terminata la cottura [10], filtrate il fumetto attraverso un colino [11] e tenete da parte in caldo. Mondate e tritate una cipolla [12].
Lavate e spuntate le zucchine, quindi riducetele a cubetti di circa 1 centimetro [13]. Tritate anche l'erba cipollina e tenetela da parte [14]. In una padella scaldate un giro di olio con uno spicchio d'aglio [15].
Aggiungete le zucchine [16] e cuocete per 5-6 minuti a fuoco vivace irrorando con un mestolo di brodo [17]. Una volta che il brodo sarà assorbito, aggiungete i gamberi [18] e cuoceteli per altri 5 minuti.
Infine aggiungere l’erba cipollina sminuzzata [19], tenendone un po' da parte per guarnire i piatti da portata. Spegnete il fuoco, togliete l’aglio e lasciate da parte in caldo. In un'altra padella scaldate un giro di olio [20] con la cipolla precedentemente tritata [21]. 
Aggiungete un mestolo di brodo per farla stufare [22], poi unite anche il riso e fatelo tostare [23], sfumate con il vino bianco [24], lasciate evaporare. 
Incorporate il fumetto, poco per volta fino a portare a cottura il riso [25]. Verso la fine della cottura del risotto aggiungete all’interno le zucchine con i gamberi [26]. Portate a cottura e fate amalgamare il tutto; assicuratevi che sia giusto di sale altrimenti regolate a piacere. Spegnete il fuoco e mantecate il risotto con una noce di burro [27]
e il formaggio grattugiato [28]. Guarnite il piatto con l'erba cipollina sminuzzata tenuta da parte [29] e servite il risotto gamberi e zucchine ben caldo.