Non fatevi ingannare dal suo aspetto: questa graziosa scacchiera è in realtà una torta golosa realizzata con una pan di spagna alla vaniglia per creare i riquadri bianchi tipici del gioco e un morbida base al cioccolato fondente per quelli scuri. Sapientemente combinate le due torte danno vita ad una vera e propria scacchiera tutta da gustare! E per richiamare il tipico motivo geometrico bastano piccole decorazioni al cioccolato da applicare sulla pasta di zucchero. Divertente e scenografica, la torta a scacchi si presta ad essere il dolce delle grandi occasioni: un evento, un compleanno o una ricorrenza, in ogni caso il successo è assicurato. Venite a scoprire tutti i segreti per realizzare la torta a scacchi.