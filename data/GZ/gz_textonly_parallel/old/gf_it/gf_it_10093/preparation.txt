Per realizzare le lasagne con ragù di agnello iniziate eliminando il grasso dalla carne [1], poi tagliatela a piccoli cubetti [2], mettetela in una ciotola e unite l’olio di oliva [3]
e gli aromi tritati [4] (salvia, alloro e il rosmarino e aglio). Coprite con pellicola trasparente [5] e lasciate marinare la carne in frigorifero per mezz'ora. In una padella ampia scaldate un filo di olio di oliva, unite la cipolla tritata [6] e fatela appassire a fuoco basso per qualche minuto,
aggiungete i dadini di agnello marinati scolati [7], fate rosolare i bocconcini per 10 minuti e poi sfumate con il vino rosso [8] e lasciate evaporare. Intanto lavate e tagliate a dadini i pomodori [9],
uniteli alla carne [10], salate, pepate e proseguite la cottura con il coperchio per almeno un'ora [11]. Intanto preparate la besciamella: scaldate il latte in un pentolino [12] e aromatizzate con la noce moscata.
In un altro pentolino sciogliete il burro, aggiungete la farina mescolando con la frusta [13] fino a far addensare il composto poi versate il latte caldo [14] e sempre mescolando con la frusta, incorporate il pecorino grattugiato [15].
Fate addensare la salsa [16] e poi spegnete il fuoco. A questo punto il ragù di agnello è pronto [17], tagliate a cubetti la provola [18]
e iniziate a comporre le lasagne: irrorate con l’olio di oliva una pirofila da forno rettangolare che misuri 30x20 cm [19], stendete uno strato di besciamella di pecorino, distribuite le sfoglie di pasta [20] e condite con il ragù di agnello [21]
e i bocconcini di provola [22], ricoprite con la besciamella e proseguite nello stesso modo alternando gli strati fino ad esaurire gli ingredienti. Terminate la lasagna con uno strato di ragù e besciamella [23] e dadini di provola. Cuocete le lasagne in forno statico preriscaldato a 200° per 30 minuti (o in forno ventilato a 180° per 20 minuti). A cottura ultimata, sfornate le vostre lasagne con ragù di agnello [24], lasciatele intiepidire e poi portatele in tavola [27]!