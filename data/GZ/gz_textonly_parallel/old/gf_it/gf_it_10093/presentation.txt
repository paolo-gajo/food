Le lasagne con ragù di agnello sono una ricetta che combina uno dei piatti più amati della cucina italiana, le lasagne, con uno dei simboli della tavola pasquale: l’agnello. Il risultato è un piatto saporito e molto aromatico: la carne di agnello infatti viene marinata in un trito di erbe che conferisce profumi e aromi a questa carne dal sapore deciso.E per condire non aspettatevi la solita besciamella, bensì una salsa al pecorino dal gusto intenso che ben si accompagna a questo piatto. Le lasagne con ragù di agnello rappresentano un ottimo compromesso per chi non vuole rinunciare alla tradizione ma cerca spunti nuovi per stupire amici e parenti con un piatto dal sapore unico. Provate anche le lasagne con ragù di salsiccia per una versione più veloce da preparare ma altrettanto gustosa!