Per un soffice risveglio, non c'è nulla di più buono del pane tagliato a fette da spalmare con una buona marmellata, fatta in casa magari! E se anche il pane fosse realizzato da voi? Per un ottimo risultato il segreto è una lenta lievitazione in un luogo ben temperato, ma anche la scelta delle farine incide sulla consistenza e sul gusto! La ricetta del pan brioche al farro è realizzata proprio con la farina di farro che oltre ad essere ricca di proprietà e di fibre, renderà questo pane molto aromatico. Potrete utilizzare il pan brioche al farro sia per le vostre colazioni che per arricchire il cestino del pane durante una cena speciale, magari insieme a una gustosa focaccia di farro tagliata a quadratini! Non solo: perché non partire proprio dal pan brioche per realizzare delle fragranti fette biscottate al farro?