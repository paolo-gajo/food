Una delicata crema color pastello, una speciale base di biscotti e un’irresistibile copertura… la torta fredda con mousse ai lamponi e Nutella® è un dolce che vi ruberà il cuore con la sua golosa freschezza! Si realizza senza forno, sarà quindi ancor più piacevole prepararla durante la bella stagione e condividerla con gli amici, per una colazione indimenticabile o come sorpresa speciale per il brunch del weekend, ricco e colorato! La scenografica copertura a base di frutta fresca e Nutella® è ciò che rende unica questa torta, perfetta nel gusto e nella forma. Tanto bella quanto semplice da realizzare, servirà solo un po' di pazienza perché base e mousse si rassodino bene in frigorifero, prima di poter aggiungere il tocco inimitabile di Nutella® e godervi questo straordinario abbinamento di consistenze e gusti.