Tante golose palline colorate che custodiscono un ripieno appetitoso e filante. Come resistere al danubio tricolore? La variante salata del classico danubio dolce, una ricetta per portare in tavola un piatto allegro e originale da preparare per un pic-nic in compagnia dei vostri amici e, perchè no, per una deliziosa merenda salata: i vostri bambini potranno anche portarla a scuola! La cosa più divertente? Ovviamente staccare una ad una le morbide palline colorate del danubio, realizzate solo con ingredienti naturali: basiilco per il verde e concentrato di pomodoro per il rosso, che spiccano accanto alle palline bianche. Un tris cromatico che ricorda la bandiera italiana e un ripieno irresistibile di provola e prosciutto che potrete personalizzare a seconda dei vostri gusti. Allora cosa state aspettando? Allacciate il grembiule, iniziamo a preparare il danubio tricolore!