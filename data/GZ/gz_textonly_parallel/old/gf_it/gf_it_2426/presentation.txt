Quante volte vi sarà capitato di aprire il frigorifero e scoprire che le uova sono finite? Se avevate in mente di preparare un dessert, potete scegliere fra le nostre numerose ricette di dolci senza uova…. ma se avete in programma una serata fra amici e non avete idea di cosa servire per l’aperitivo, i muffin salati senza uova sono la soluzione perfetta! L’impasto di base si prepara molto velocemente e può essere arricchito con i vostri ingredienti preferiti: noi abbiamo scelto erbe aromatiche e chorizo, un salame piccante dalle note affumicate che regala a ogni morso un’esplosione di sapore… e voi, che gusto darete ai vostri muffin salati senza uova? Abbinateli a una salsa delicata come la finta maionese e darete una sfiziosa marcia in più al vostro aperitivo!