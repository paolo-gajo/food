Con la ricetta delle fettine al pomodoro, timo e maggiorana vi diamo un’idea semplice ma molto buona per preparare la classica fetta di carne. Le fettine al pomodoro, timo e maggiorana sono infatti un piatto semplicissimo da realizzare ma molto gustoso. Sono pochissimi gli ingredienti che occorrono per questa ricetta: basteranno della carne,  il pomodoro, timo e maggiorana e il piatto è servito. E' indispensabile  però che la carne sia di ottima qualità, quindi quando la acquistate assicuratevi che oltre ad essere fresche, le fettine abbiano al loro interno delle piccole venature di grasso che vi garantiranno della carne molto tenera. Le fettine al pomodoro timo e maggiorana si preparano molto velocemente, una volta cotte servitele accompagnandole con il loro sugo al pomodoro, sarà impossibile non cedere al tentazione di fare la scarpetta!