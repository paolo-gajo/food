In una padella capiente scaldate l’olio e il burro, aggiungeteci l’aglio schiacciato e lo scalogno tritato [1], fateli appassire (ci vorranno circa 15 minuti) e unite quindi le fettine [2]. Fate rosolare la carne, prima da un lato poi dall'altro [3],
quindi aggiungete il timo e la maggiorana [4]. Lasciate insaporire e versate la polpa di pomodoro [5]. Fate cuocere il tutto per 5 minuti a fuoco vivace e quando il pomodoro si sarà ristretto aggiustate di sale e pepe e poi spegnete. Servite le fettine al pomodoro, timo e maggiorana ben irrorate con il loro sugo di cottura [6].