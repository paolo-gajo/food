Per preparare le sfoglie classiche con composta di zucca e zenzero, iniziate privando la zucca della buccia con un coltello [1] e tagliate la polpa in piccoli cubetti [2]. In un pentolino aderente scaldate l’olio extravergine di oliva e fatevi appassire lo scalogno tritato, aggiungete quindi la zucca a pezzetti [3] e fatela rosolare a fuoco medio per una decina di minuti.
Aggiungete lo zenzero sbucciato e a pezzi e i rametti di rosmarino (4-5). Fate insaporire per qualche secondo poi sfumate con il vino bianco [6] e portate a cottura la zucca, aggiungendo poca acqua calda se dovesse servire.
Frullate metà della zucca [7] fino ad ottenere una cremina densa e trasferitela in una sac-à-poche. Intanto tagliatele le fette di pancetta affumicata a rettangoli e rosolatele per qualche secondo in una padella antiaderente [8] per farle diventare croccanti. Componete lo stuzzichino ponendo su ogni sfoglia della composta di zucca [9], qualche dadino di zucca, una listarella di pancetta affumicata e qualche aghetto di rosmarino. Ecco pronte le sfoglie classiche con coposta di zucca e zenzero!