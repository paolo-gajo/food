Ogni stagione ha le sue torte salate! In autunno le gustiamo con funghi freschi, d’inverno con ripieni ricchi e sfiziosi a base di patate e il gorgonzola, in primavera con colorate verdure. In estate si arricchiscono di zucchine, melanzane... e non potevano mancare i peperoni! La crostata salata ai peperoni si compone di una base di friabile brisè che all'interno accoglie tanti rotolini di peperoni al forno. Ad ogni fetta scoprirete il gusto e la ricchezza soprendente di questa crostata salata, perchè ogni peperone al suo interno custodisce un cuore di formaggio filante. Inaugurate le vostre cene estive o un pranzo in terrazza con la gustosissima crostata salata ai peperoni!