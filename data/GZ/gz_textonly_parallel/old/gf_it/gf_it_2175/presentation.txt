Quale frutto più versatile e delicato delle castagne può portare sulla vostra tavola il sapore autentico dell'autunno? Con la loro dolcezza si prestano molto bene alla realizzazione di svariate ricette e la loro farina è perfetta per preparare una pasta fresca con una nota particolare di gusto, originali crepes o frittelle e dolci dal sapore rustico. Noi vi proponiamo un'idea che racchiude tutto il fascino di questi piccoli gioielli autunnali: una deliziosa ciambella con farina di castagne! Un dolce soffice da gustare in ogni momento della giornata: per colazione accompagnato dal latte, dopo pranzo insieme al caffè e, perché no, anche per coccolarvi un po' con una tazza di tè per merenda. Una bontà da assaporare fetta dopo fetta: il suo sapore e profumo irresistibile vi stupirà dal primo assaggio!