Per realizzare le fettine di arance essiccate lavate sotto l’acqua corrente le arance [1], poi asciugatele [2] e tagliatele a fette spesse 5 mm [3],dovrete ottenere circa 14 fettine.
Preparate lo sciroppo: in un pentolino versate l’acqua [4] e lo zucchero semolato [5], scaldate lo sciroppo finché non sfiorerà il bollore [6], poi spegnete il fuoco e trasferitelo in una ciotolina,
immergete ciascuna fettina di arancia nello sciroppo di zucchero [7]. Trasferite le fettine di arancia su di una teglia rivestita con carta forno o un tappetino di silicone specifico per la cottura in forno [8]. Fate essiccare le fettine in forno statico preriscaldato a 100° per 2 ore mantenendo lo sportello del forno socchiuso. Poi lasciate asciugare le fettine per altre 8 ore nel forno spento spente socchiuso. Trascorso il tempo indicato sfornate le fettine di arance [9]
e su ciascuna praticate, con un coltellino, una piccola incisione in corrispondenza della scorza [10], da questa apertura fate passare il nastrino di raso colorato [11], annodatelo per creare un fiocchetto. Le vostre fettine di arance essiccate sono pronte per essere appese al vostro albero [12]!