Per preparare la zucca al forno, lavatela perchè dovrete cuocerla con tutta la buccia. Quindi passate ad eliminare i semi scavando con un cucchiaio [1]. Dopodiché affettate fino ad ottenere 8 fette (per comodità potete dividere a metà il pezzo di zucca e proseguire così fino ad ottenere delle fette tutte uguali) [2]. Ungete una leccarda con una parte della dose di olio [3]
e disponete le fette di zucca [4], poi irrorate la superficie con la restante parte d’olio [5] e rigirate le fette per ungerle in maniera uniforme. Staccate gli aghetti di rosmarino e tritateli finemente al coltello [6].
Insaporeite la zucca con un pizzico di sale e una macinata di pepe, poi aromatizzate con il rosmarino tritato [7], la paprika [8] e per finire i semi di zucca e mandorle a lamelle [9].
A questo punto non vi resta che cuocere in forno preriscaldato, in modalità statica a 180° per 40-45 minuti [10]. Intanto però potete occuparvi dell’olio aromatizzato. Sminuzzate al coltello delle foglioline di salvia [11] e poi fate lo stesso con il ciuffo di prezzemolo [12].
Raccogliete il tutto in una ciotola e versate anche l’olio [13], mescolate per bene. Quando la zucca sarà cotta, cospargete le fette di zucca con la miscela che avete preparato [14]. La vostra invitante zucca al forno è pronta per essere gustata, buon appetito [15]!