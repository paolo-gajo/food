Il Jerusalem bagel è un pane morbido e dal sapore dolciastro, ricoperte con semi di sesamo o con un mix si spezie, tipico della cucina israeliana. La caratteristica principale del Jerusalem bagel è la sua forma ovale, come una ciambella allungata. Solitamente questo pane viene accompagnato da una speciale miscela di erbe aromatiche e spezie, detta Za’tar (o zattar), che è molto presente nelle preparazioni della cucina mediorientale. Lo Za’tar si compone solitamente di origano, maggiorana, timo e sommacco insieme a semi di sesamo tostati e sale. Il Jerusalem bagel viene consumato come cibo da strada, in quanto si trova ad ogni angolo delle città israeliane ed è divenuto lo snack preferita dai tifosi durante le domenicali partite di football. La ricetta originale del Jerusalem bagel nasce nella città vecchia di Gerusalemme ma si è diffusa in tutto il paese. La nostra ricetta prevede l’aggiunta nell’impasto di latte in polvere che dona alla preparazione una consistenza unica e soffice! Il Jerusalem bagel è un pane davvero speciale: profumato di spezie e delicatamente agrodolce!