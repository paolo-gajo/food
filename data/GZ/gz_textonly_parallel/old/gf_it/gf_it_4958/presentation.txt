Il crescente bolognese, conosciuto anche come "crescenta con i ciccioli" è una ricetta della tradizione della "città Dotta", la cui ricetta ufficiale è stata depositata alla Camera di Commercio dalla Associazione Italiana della Cucina. Questa ricetta ha origini antiche: un tempo a Bologna i forni vendevano anche i salumi; l'eccedenza di impasto per la preparazione del pane da vendere veniva conservato per il giorno dopo e diventava la colazione frugale ma sostanziosa del fornaio, arricchita con il salume che si aveva a disposizione, ovvero il gambuccio di prosciutto.Vi invitiamo ad assaporare la nostra versione di questa sfiziosa focaccia, realizzandola a partire dalla biga, il preimpasto asciutto da impastare nuovamente poi con altra farina, acqua e strutto, impreziosito da saporito prosciutto e pancetta a dadini. Una vera leccornia che profumerà la vostra cucina di buono: il risultato sarà una focaccia fragrante e profumata ideale da servire come aperitivo o per accompagnare una cena!