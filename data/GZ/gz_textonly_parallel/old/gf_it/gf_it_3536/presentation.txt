La più famosa è quella di mele, diventata simbolo della tradizione contadina francese. Ma anche nella sua declinazione salata, come quella agli scalogni o ai pomodori e feta, risulta sempre ben accetta sulle tavole dei buffet. Stiamo parlando della famosa tarte tatin che noi oggi abbiamo deciso di presentarvi con un ingrediente che in cucina può davvero sorprendere. La nostra tatin ai finocchi tende a sorprendere un po' tutti quanti grazie al suo gusto delicato ma allo stesso tempo sfizioso. Tutto merito della pasta sfoglia che rende la base sfogliata e friabile e ancora più ghiotta. Preparatevi a sfornare una deliziosa tatin ai finocchi: sorprenderete i vostri ospiti con l'originalità della rivisitazione!