Per preparare la tatin di finocchi cominciate dalla pulizia di questi ultimi. Dopo averli privato della base e del ciuffo [1] divideteli a metà: tenete da parte una di queste [2] e le restanti parti invece dividetele ancora a metà [3].
In una padella versate il burro [4] e lasciatelo sciogliere prima di aggiungere i finocchi [5] e cuocerli per 7-8 minuti a fiamma medio alta coperti con il coperchio [6].
Rigiriate i pezzi [7] e proseguite la cottura per altri 15 minuti a fuoco un po’ più basso [8]. Nel frattempo imburrate per bene uno stampo da 22 cm [9]
e disponete all’interno i finocchi posizionando i quarti e nel mezzo la metà [10]. Cospargete con il formaggio grattugiato (11 e 12),
regolate di sale e di pepe [13] e poi adagiate all’interno un rotolo di pasta sfoglia rotondo già srotolato [14]. Avvolgete verso l’interno la pasta sfoglia così da creare un bordo [15]
e bucherellate la superficie con i rebbi di una forchetta [16]. Cuocete la tarte tatin ai finocchi in forno statico, già caldo a 200°, per circa 20 minuti [17]. Fatela intiepidire per 10 minuti prima di capovolgerla e servirla [18].