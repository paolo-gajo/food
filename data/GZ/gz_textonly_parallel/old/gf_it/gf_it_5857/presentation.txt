È uno dei più grandi protagonisti della cucina toscana, e il suo sapore è davvero particolare! Il cavolo nero, amaro e saporito, è un ingrediente che in ricette come la ribollita o una pasta veloce non può davvero mancare. Ma oggi iscriviamo una nuova ricetta tra quelle che saranno sempre a vostra disposizione quando avete voglia di una ricetta sfiziosa e saporita. Stiamo parlando della torta salata con cavolo nero, un antipasto originale per una cena in compagnia o una torta rustica da servire in una festicciola in casa. Il gusto intenso del cavolo nero viene addolcito dalla presenza del porro e del formaggio che durante la cottura diventerà filante e succulento. Questa torta salata con cavolo nero sarà davvero una bontà a cui difficilmente saprete dire di no. Avete fatto la spesa? Si comincia!