Per realizzare i red velvet cupcake cominciate ponendo metà dello zucchero semolato e il burro ammorbidito in una planetaria munita di frusta [1] (oppure potete usare le fruste elettriche); azionate la macchina e montate gli ingredienti per qualche minuto fino ad ottenere un composto cremoso. Unite l’uovo a temperatura ambiente [2] e il tuorlo, quindi incorporate anche l'altra metà dello zucchero [3].
Fate andare le fruste fino ad ottenere un composto chiaro e spumoso [4]. A questo punto incorporate il cacao amaro setacciato [5] e un cucchiaino di estratto di vaniglia (oppure i semi di una bacca di vaniglia) [6].
Sciogliete il colorante in polvere nel latte (7-8) e versate la miscela nell'impasto. Azionate la macchina per amalgamare gli ingredienti, dovete ottenre un composto di colore rosso acceso [9].
In una ciotolina a parte sciogliete il bicarbonato nell’aceto di mele mescolando con un cucchiaino. Unite la miscela ottenuta al latticello (in alternativa potete utilizzare yogurt bianco intero) [10], aggiungete anche il sale e versate il latticello nella ciotola della planetaria [11]; per finire versate la farina setacciata [12] e mescolate con una spatola.
Trasferite l’impasto dei cupcake in una sac-à-poche usa e getta [13], tagliate la punta con le forbici e spremete il composto in una teglia da cupcake rivestita con gli appositi pirottini di carta monoporzione [14] riempiti gli stampini fino a 3/4, in questo modo non sborderanno in cottura. Cuocete i cupacake in forno statico preriscaldato a 180° per 15 minuti (oppure in forno ventilato a 160° per circa 10 minuti). Intanto occupatevi della crema al burro: ponete sul fuoco un pentolino con l’acqua, aggiungete 200 g di zucchero semolato [15]
e scaldate lo sciroppo che dovrà raggiungere i 121° per verificare la temperatura munitevi di un termometro per alimenti [16]. Quando lo sciroppo avrà raggiunto i 115° versate gli albumi in una planetaria munita di frusta [17] e montateli; quando inizieranno a diventare spumosi incorporate i restanti 50 g di zucchero semolato [18]
e continuate a montare. Non appena lo sciroppo di zucchero raggiungerà i 121° versatelo a filo negli albumi [19], continuando a montare con le fruste [20] finché la crema non sarà completamente fredda. Intanto in una ciotolina ponete il burro a pezzetti, aromatizzatelo con i semi di una bacca di vaniglia e lavoratelo con una frusta [21]
fino ad ottenere una crema [22]. Incorporate il burro cremoso agli albumi poco alla volta [23], mantenendo in azione la planetaria. Quando tutto il burro si sarà amalgamato alla crema, fermate la planetaria, trasferite la crema in una ciotola, copritela con la pellicola trasparente [24] e ponetela in frigorifero.
Prendete i cupcake cotti e raffreddati [25], sformateli dalla teglia, trasferite la crema al burro in una sac-à-poche con bocchetta larga stellata e guarnite la superficie dei cupcake con abbondante crema al burro [26]. Per finire decorate con piccoli zuccherini colorati: noi abbiamo usato quelli a forma di piccoli cuoricini [27]. I vostri red velvet cupcake sono pronti per essere gustati!