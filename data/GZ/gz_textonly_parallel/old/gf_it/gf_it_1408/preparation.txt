Per realizzare le zucchine al forno per prima cosa lavate e spuntate le zucchine [1]. Tagliate le zucchine nel senso della lunghezza, ricavando delle fette lunghe [2], spesse circa mezzo centimetro. Tagliate, quindi, ogni fetta a metà [3].
Ricavate dei bastoncini di zucchine larghi circa mezzo centimetro [4]. Mettete i bastoncini di zucchine in una ciotola [5]. Tritate al coltello l'aglio [6].
Aggiungete lo spicchio di aglio sminuzzato in ciotola [7], il sale [8] e tritate le foglioline di menta [9].
Quindi aromatizzate le zucchine con una parte della menta tritata [10], unite infine il pangrattato [11] e mescolate con le mani [12].
I bastoncini dovranno risultare ben ricoperti e impanati [13]. Disponete i bastoncini su una leccarda ricoperta con carta forno; condite con olio extra vergine di oliva [14]. Insaporite con la menta rimasta. Cuocete in forno ventilato preriscaldato a 200° per 20 minuti. Sfornate e servite le zucchine al forno ben calde [15].