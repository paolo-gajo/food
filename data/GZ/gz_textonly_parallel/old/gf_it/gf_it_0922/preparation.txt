Per preparare gli spaghetti all'assassina cominciate riscaldando in un pentolino il sugo in avanzo preparato con un soffritto di cipolla e passata cotta per 30-40 minuti. Nel frattempo, in un'altra padella, soffriggete per un paio di minuti uno spicchio d'aglio con un giro d'olio [1]. Poi aggiungete gli spaghetti [2] e bagnate subito con dell'acqua calda [3].
Mescolate qualche istante per ammorbidire la pasta [4] e poi versate un mestolo del sugo riscaldato [5]. Sbriciolate un peperoncino secco [6]
e continuate a bagnare la pasta con l'acqua calda come se voleste risottarla [7]. A fine cottura eliminate l'aglio [8] e tuffate la restante parte di sugo [9].
Al bisogno regolate di sale e ultimate la cottura alzando la temperatura, lasciando bruciacchiare il fondo [10] per rendere croccante e dorata la pasta [11]. Ecco pronti i vostri spaghetti all'assassina, serviteli caldissimi decorando a piacere con del basilico fresco [12].