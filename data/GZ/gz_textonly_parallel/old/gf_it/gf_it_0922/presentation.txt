State tranquilli, gli spaghetti all’assassina non si ispirano ai classici del cinema horror! Si tratta di un piatto che è entrato di recente a far parte della tradizione barese, oltre che un modo appetitoso per utilizzare il sugo rimasto. Il significato del suo nome non è ben chiaro, ma quel che è certo è che il suo gusto ha conquistato tutti: grazie alla cottura degli spaghetti direttamente in padella, infatti, otterrete una consistenza croccante e saporita particolarmente apprezzata dagli amanti della crosticina! Una ricetta facile e veloce ideale anche per utilizzare la pasta avanzata, magari in alternativa alla più classica frittata. Preparate gli spaghetti all’assassina per una cena diversa dal solito… e se un’altra sera vi dovesse avanzare del risotto, non vi resta che provare la ricetta del riso al salto!Scoprite un'altra ricetta piccante: pennette all'arrabbiata con funghi champignon!