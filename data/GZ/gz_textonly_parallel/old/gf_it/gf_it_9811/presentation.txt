Quando si parla di pasta al forno è sempre impossibile competere con le ricette casalinghe delle mamme e delle nonne che da generazioni allietano con gusto i pranzi della domenica in famiglia. Ogni famiglia tramanda la sua tradizione e anche noi, nel nostro piccolo, ci proviamo. Visto che avete amato tantissimo la versione con patate e piselli non potevamo non dar vita alla pasta al forno con carciofi e scamorza. Si tratta di un primo piatto che sarà sicuramente apprezzato a tutti, perché realizzato con pasta senza glutine e che punta tutto sulla semplicità: carciofi saltati in padella, qualche cubetto di scamorza che diventerà super filante e un avvolgente besciamella gluten free che renderà deliziosamente cremosa questa pietanza. Si avete letto bene si tratta proprio di una versione senza glutine della classica besciamella: vedrete sarà un gioco da ragazzi! Vi è venuta curiosità vero? E allora ecco la ricetta della pasta al forno con carciofi e scamorza, conquisterete tutti!