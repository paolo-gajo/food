Per realizzare la pasta al forno con carciofi e scamorza per prima cosa pulite i carciofi: eliminate le foglie esterne più dure [1], tagliate le punte [2], divideteli a metà [3],
ed eliminate la peluria interna con un cucchiaino [4] quindi affettate i carciofi a listarelle abbastanza sottili [5]. Ora ponete sul fuoco una pentola colma di acqua salata e portate al bollore, servirà per la cottura della pasta. In una padella scaldate l’olio di oliva con lo spicchio di aglio sbucciato [6],
aggiungete i carciofi [7], un pizzico di sale e saltateli a fuoco dolce per circa 10 minuti. Una volta cotti, eliminate lo spicchio di aglio e teneteli da parte [8].Tagliate la scamorza a cubotti irregolari [9].
Ora cuocete la pasta 3 minuti in meno rispetto al tempo riportato sulla confezione, deve risultare piuttosto al dente [10]. Intanto preparate la besciamella senza glutine: in una casseruola scaldate il latte [11], in un’altra sciogliete il burro [12]
e quando sarà completamente sciolto aggiungete la farina di riso [13] e mescolate con una frusta per evitare la formazione di grumi [14]. Quando il latte avrà sfiorato il bollore, unitelo al roux realizzato [15], mescolate il tutto evitando sempre i grumi e una volta che risulterà della giusta densità (abbastanza fluido),
toglietelo dal fuoco, aggiungete la noce moscata da grattugiare [16] e salate [17]. A questo punto la pasta sarà cotta, scolatela e ponetela in una ciotola [18],
aggiungete circa tre cucchiai abbondanti di besciamella [19], circa due cucchiai di carciofi [20] e mescolate. In una teglia ovale di circa 30 X 22 cm versate un po' di besciamella sul fondo [21],
aggiungete metà di tutti gli ingredienti: pasta [22], carciofi, scamorza affumicata [23], parmigiano [24]
e besciamella [25]. Continuate a comporre il timballo [26] esaurendo tutti i vari ingredienti e terminando poi con i carciofi [27]
e la scamorza [28]. Condite con pepe a piacere [29] e cuocete la pasta in forno statico preriscaldato a 200° per 25 minuti. A cottura ultimata sfornate la teglia di pasta carciofi e scamorza al forno e servitela ben calda e filante [30]!