Per preparare il gelato alla nocciola versate il latte in un pentolino insieme allo zucchero [1] e al glucosio [2] e mescolate a fuoco dolce. Aggiungete la pasta di nocciole [3].
Continuate a mescolare per sciogliere il tutto [4], poi spegnete il fuoco e unite la panna [5]. Trasferite il tutto in un boccale e frullate con un mixer a immersione [6].
Mettete il composto in freezer per 30 minuti [7]. Trascorso questo tempo versate il composto nella gelatiera [8] e azionatela per circa 30-40 minuti [9].
Dovrete ottenere una consistenza cremosa [10]. Trasferite il gelato in una pirofila e mettetelo in freezer per circa 2 ore. A questo punto potete guarnire il vostro gelato alla nocciola con granella di nocciole [11] e gustarlo [12]!