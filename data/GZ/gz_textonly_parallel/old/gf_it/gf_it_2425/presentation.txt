Il raviolone al tuorlo fondente con ricotta e spinaci è un primo piatto originale e raffinato oltre che molto saporito. La particolarità di questa pietanza è che  il raviolone ha un ripieno formato da un morbido nido di ricotta e spinaci che racchiude un tuorlo d’uovo; quest'ultimo non si rassoda completamente in cottura, ma rimane per l'appunto “fondente”. Quando  inciderete il raviolo con la forchetta il tuorlo scivolerà fuori dall’impasto, regalando una cremosità irresistibile! Trattandosi di un piatto ricco e sostanzioso, basterà servire un solo raviolone al tuorlo fondente con ricotta e spinaci per ogni commensale!