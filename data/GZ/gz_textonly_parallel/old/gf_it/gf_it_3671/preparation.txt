Per preparare la frittata di carciofi, funghi e pancetta affumicata iniziate pulendo i carciofi con il procedimento guardando il video di scuola di cucina cliccando qui; dovrete utilizzare solo i cuori e i gambi [1]. Pulite i funghi e tagliateli a pezzettini. Tagliate i cuori di carciofo a fettine sottili [2] e i gambi a pezzettini e conservateli in acqua acidulata per evitare che anneriscano. Scaldate quindi l’olio in una padella antiaderente e aggiungete lo spicchio d’aglio tritato, fate rosolare l’aglio e aggiungete la pancetta a dadini [3],
i carciofi sciacquati e scolati e i funghi a pezzetti [4]. Fate saltare il tutto per insaporire, aggiungete il prezzemolo tritato [5] e aggiustate di sale e di pepe. Fate cuocere per 10 minuti. Nel frattempo in una ciotola sbattete le 6 uova con una forchetta, aggiungete il Grana Padano grattugiato [6] e il latte e mescolate per amalgamare gli ingredienti.
Quando le verdure saranno cotte versate il composto nella padella [7], mescolate subito per amalgamare le uova e le verdure [8] e lasciate rapprendere la frittata. Giratela quando il fondo sarà cotto con l’aiuto di un coperchio e fate cuocere anche dall’altro lato. Noi abbiamo scelto di servire la frittata di carciofi, funghi e pancetta affumicata come antipasto, tagliandola a quadrotti [9].