Per preparare i muffin di patate, iniziate bollendo proprio la patata in acqua leggermente salata [1]; cuocetela fino a quando non riuscirete a bucarla con i rebbi di una forchetta (ci vorranno circa 30 minuti, ma potete dimezzare i tempi usando una pentola a pressione). Intanto in una padella scaldate un filo d'olio versate i cubetti di pancetta affumicata [2]; fatela risolare alcuni minuti e insaporitela con le foglioline di timo [3].
Una volta cotta la patata, schiacciatela ancora calda con uno schiacciapatate [4] (oppure fatela intiepidire leggermente e pelatela poi schiacciatela con i rebbi di una forchetta) e raccoglietene la polpa in una ciotolina; unite i cubetti di pancetta rosolati [5] e le uova [6]. Amalgamate gli ingredienti con una forchetta,
poi unite il latte [7] e il Grana Padano grattugiato [8], dopodiché setacciate la farina nella ciotola [9]
e mescolate accuratamente il tutto con una spatola [10]. Salate, pepate a piacere e aromatizzate con noce moscata grattugiata [11]. Infine unite anche il lievito chimico per preparazioni salate [12].
Mescolate ancora il tutto con la spatola [13] e trasferite il composto ottenuto in una sac-à-poche. Foderate uno stampo da muffin con dei pirottini colorati e farciteli con l'impasto fino all'orlo [14] (in modo che in cottura crescano nella tipica forma a fungo). Cuoceteli in forno statico preriscaldato a 180° per circa 20 minuti (160° per circa 15 minuti se forno ventilato). Una volta cotti, sfornate i muffin di patate [15] e lasciateli intiepidire prima di servirli!