Per preparare le zucchine a pullastiello iniziate pulendo le zucchine [1], tagliatele in obliquo ottenendo delle fette dello spessore di circa 5-6 mm di spessore [2]. Occupatevi della prima frittura, immergete abbondante olio portandolo a 160° e immergete pochi pezzi per volta [3].
In un paio di minuti saranno ben dorate [4], scolatele su carta assorbente finché non saranno tutte cotte [5]. A questo punto affettate la provola affumicata a fette di 3–4 mm [6]. Man mano abbiate cura di asciugarle con della carta assorbente.
Affettate anche il salame napoletano pulito ottenendo 14 fettine di 1-2 mm di spessore [7]. Su una fettina di zucchina fritta aggiungete la provola spezzettata [8] e il salame [9]. 
Richiudete con un’altra fetta di zucchina [10] e continuate così fino a ottenere in tutto 14 pezzi [11]. Rompete le uova in una ciotola bassa e larga, insaporite con sale e pepe e sbattete [12]. 
Ripassate le zucchine ripiene prima nelle uova [13] e poi nella farina [14] facendola aderire per bene: il tutto dovrà risultare ben compatto, mettete su un vassoio man mano [15]. 
Tuffate nell’olio bollente a 160° pochi pezzi alla volta [16], in 3-4 minuti saranno pronti per essere scolati [17], quindi continuate così fino a finire tutte le zucchine a pullastiello e gustate caldissime [18].