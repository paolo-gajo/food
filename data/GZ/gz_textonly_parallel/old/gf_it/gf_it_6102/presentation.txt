La stagione primaverile ci offre tante prelibatezze da portare sulle nostre tavole, tra queste i fiori di zucca dal gusto delicato e con la loro caratteristica forma che li predispone per essere farciti con gli ingredienti più sfiziosi come i fiori di zucca ripieni di burrata e pomodori secchi oppure di speck e mozzarella. Inoltre con i fiori di zucca si possono realizzare dei primi piatti come l’orzotto o i risotti oppure si possono preparare nel modo più semplice: in pastella. Per accontentare tutti i palati abbiamo realizzato anche una saporita versione al forno: i fiori di zucca ripieni di ricotta e pancetta, deliziosi bocconcini ripieni di zucchine novelle, ricotta, speck e mozzarella; che, una volta riempiti, verranno disposti in una pirofila e gratinati al forno. Una vera delizia !