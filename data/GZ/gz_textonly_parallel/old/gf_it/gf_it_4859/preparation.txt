Per preparare la vellutata di lenticchie in crosta, mettetea mollo le lenticchie con mezzo cucchiaino di bicarbonato la sera prima o 2-3 ore prima dell'utilizzo, avendo cura di cambiare l'acqua almeno una volta. Poi sciacquatele e scolatele. Mondate e tritate finemente la cipolla, la carota e il sedano e fateli appassire a fuoco lento per almeno 10 minuti nell'olio e nel burro. Aggiungete le lenticchie [1], mescolate, unite l'alloro [2], le foglioline di timo fresco e coprite il tutto con il brodo vegetale [3].
Fate lessare le lenticchie fino a che diventeranno tenere, aggiungendo brodo quando serve [4], quindi salate e pepate. Una volte cotte le lenticchie, eliminate la foglia di alloro [5]. Nel frattempo che cuociono le lenticchie, prendete il cotechino già lessato, sbriciolatelo in padella e fatelo diventare croccante a fuoco dolce, mescolando di tanto in tanto [6].
Una volta cotte, frullate le lenticchie in un mixer fino a ottenere una crema fine [7]. Se vi sembra troppo densa aggiungete del brodo vegetale. Versatela in 4 cocotte piccole [8] e aggiungete in ognuna il cotechino sbriciolato [9].
Ritagliate con un coppapasta dei cerchi di pasta sfoglia del diametro di 1 cm più largo di quello delle cocotte [10]. Inumidite il bordo delle cocotte con dell'acqua e rivestitele con il cerchio di pasta sfoglia [12],
sigillando bene i bordi [13]. Spennellate la pasta sfoglia con l'uovo sbatutto (14-15) e infornate a 200° per circa 15 minuti, finchè la sfoglia non sarà gonfia e dora,ta! La vellutata di lenticchie in crosta è pronta, servitela calda! Per questa preparazione potete usare sia lenticchie, sia cotechino, avanzati dal cenone di Capodanno. Al posto della pasta sfoglia potete usare la pasta brisè.