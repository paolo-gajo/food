Vi abbiamo già convinto della bontà delle polpette di cavolfiore proponendovi una ricetta sfiziosa per arricchire i vostri buffet degli aperitivi e ora vogliamo tentarvi con una variante dai sapori esotici che stuzzicherà la vostra curiosità e soprattutto il vostro appetito: le polpette di cavolfiore e curcuma. Questo mix genuino e ghiotto è un concentrato speziato dal gusto accattivante che vi conquisterà al primo boccone. Dorate e croccanti all’esterno e morbide e dal colore ambrato all’interno, queste deliziose polpette sono ottime da gustare da sole ma ancora più invitanti se tuffate in qualche condimento aromatico e leggero come la nostra finta maionese senza uova o una salsa allo yogurt.