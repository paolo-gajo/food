Ponete 300 gr di riso già lessato in una capiente ciotola assieme a due uova piccole, alla farina, la buccia grattugiata di 1 limone, un pizzico di cannella in polvere, lo zucchero e l’uvetta precedentemente ammollata.Amalgamate bene gli ingredienti fino ad ottenere un composto morbido ma compatto, che coprirete e lascerete riposare per almeno mezz’ora in un luogo fresco.
Mettete sul fuoco una padella contenente l’olio di arachidi e fatelo diventare ben caldo (non bollente), poi immergetevi l’impasto ottenuto a cucchiaiate e formate delle frittelle che farete dorare su entrambi i lati a fuoco lento.Quando le frittelle saranno colorite al punto giusto toglietele con una schiumarola e rotolatele nello zucchero semolato; servite le frittelle di riso ancora tiepide.