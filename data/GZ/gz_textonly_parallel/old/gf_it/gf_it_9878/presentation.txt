La creme brulée al cioccolato è la versione "dark" di uno dei dolci francesi più conosciuti e apprezzati. Una delizia al cucchiaio, facile da preparare ma golosa e di sicuro effetto, servita in graziose cocottine.La creme brulée al cioccolato è il dolce giusto da servire a fine pasto per i vostri amici insaziabili di cacao: una morbida crema dalla consistenza nè troppo liquida nè troppo densa ricoperta di zucchero di canna leggermente caramellato per creare una piacevole crosticina croccante in superficie. Lasciatevi tentare e preparate sia la versione classica della creme brulée che questa al cioccolato: quale finirà prima?