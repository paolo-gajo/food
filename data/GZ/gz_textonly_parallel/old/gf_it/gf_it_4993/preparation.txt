Per preparare la pasta per la pizza iniziate versando la farina nella ciotola della planetaria [1]. Aggiungete il lievito [2] e 100 grammi d’acqua, quindi azionate la planetaria con il gancio montato a velocità medio bassa [3].
Procedete aggiungendo l’acqua poco per volta, avendo cura di aspettare che la dose precedente sia stata ben assorbita dalla farina [4]. Una volta versati circa i 3/4 dell'acqua aggiungete il sale [5] e continuate ad impastare. Aggiungete il resto dell’acqua sempre a filo e lasciate lavorare fino ad ottenere un composto liscio ed omogeneo [6].
A questo punto aggiungete l’olio gradatamente (come avete fatto con l’acqua) [7]. Quando l’olio è stato completamente assorbito, estraete l’impasto dalla planetaria e modellatelo con le mani fino ad ottenere una palla [8]. Inseritelo in una ciotola capiente leggermente unta [9].
Coprite con pellicola o con un canovaccio pulito e mettete a lievitare nel forno con la luce accesa [10]. Attendete che l’impasto abbia almeno raddoppiato il suo volume (1,5 h), meglio triplicato (2,5/3 h) e procedete alla stesura delle pizze [11]. Una volta che l’impasto avrà lievitato, trasferitelo sulla spianatoia e dividetelo in 4 parti uguali [12].
Fate con ognuno delle palline[13]. Coprite con un canovaccio pulito e lasciate riposare per 30 minuti [14]. Nel frattempo ungete leggermente con un filo d’olio 4 teglie da pizza di 30 cm di diametro. Passati i 30 minuti posizionate al centro della teglia una pallina di impasto [15].
e cominciate a schiacciare dal centro verso l’esterno, tirando i leggermente i lati se necessario [16]. Se la pasta risulta troppo elastica e tende a tornare alla forma che aveva prima, mettete da parte la pizza che state stendendo e procedete a stenderne un’altra, facendo così riposare la precedente. Cercate di distendere la pasta su tutta la superficie della teglia [17]. Versate un filo d'olio sulla pizza e procedete a condirla [18].
Tagliate il brie a fette spesse poco più di 5 mm e ricavate quindi dei quadretti di circa 2,5 cm di lato [19].A questo punto disponete la mozzarella tritata grossolanamente sulla pizza [20] e aggiungete il brie [21].
In ultimo spolverate con il parmigiano [22] e infornate per 10 minuti a 200 °C. Nel frattempo lavate e pelate le pere [23]. Quindi tagliatele in 4, privatele del torsolo e ricavate delle fette di egual spessore [24].
Passati i 10 minuti estraete la pizza dal forno [25] e disponete le pere a raggiera sulla pizza [26] e infornate nuovamente per altri 10/15 minuti sempre a 200 °C. Non appena estraete la pizza pere e brie dal forno, servitela immediatamente [27].