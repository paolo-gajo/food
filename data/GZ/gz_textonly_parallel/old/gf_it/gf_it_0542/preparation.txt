Per prima cosa iniziate a fare il sugo. Tritate finemente lo scalogno [1], e mettetelo a soffriggere a fuoco basso [2], dopodiché sbucciate anche l’aglio, e mettetelo a soffriggere insieme allo scalogno, per almeno 6-7 minuti [3].
Versate quindi la passata di pomodoro [4], aggiungete il sale, il pepe e lasciate cuocere per almeno 40 minuti coperto [5]. Mentre il sugo cuoce, passate alla preparazione delle polpettine: prendete il pane integrale raffermo senza croste, e frullatelo in un mixer insieme alla mortadella [6].
Poi prendete la salsiccia e incidete il budello con un coltello a lama affilata per eliminarlo [7]: quindi tritatela [8]. Tritate anche il prezzemolo finemente [9].
In una ciotola grande versate il trito di carne di suino [10], la mollica di pane con la mortadella [11], la salsiccia [12]
E il prezzemolo [13]. Poi aggiustate di sale [14] e pepe [15].
Aromatizzate con la noce moscata grattugiata [16], unite anche l’uovo [17] e il formaggio grattugiato [18].
E ora impastate con le mani finché tutti gli ingredienti saranno ben amalgamati [19]. Coprite e lasciate riposare per circa 15 minuti in frigo. Poi prendete l’impasto delle polpettine, e formate delle palline di 10 gr l’una fino a finire l’impasto [20]: in questo modo ne otterrete 42. Quando il sugo sarà pronto, togliete l’aglio e versate le polpettine delicatamente all’ interno del sugo. Lasciate cuocere ancora per una 30 di minuti a fuoco lento [21].
Portate infine a bollore l’acqua, salate e versate la pasta [22], quindi scolatela al dente e terminate la cottura con il sugo [23]. Ed ecco pronti i vostri spaghetti con le polpettine [24].