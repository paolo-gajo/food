Gli spaghetti con le polpettine sono un primo piatto ricco e sostanzioso che proprio per questo motivo viene considerato un appetitoso piatto unico. Una ricetta che fa gola proprio a tutti, persino a Lilli e il Vagabondo che nel famoso film della Disney li gustano sotto un cielo stellato, scambiandosi un bacio romantico. Non solo nei film, ma anche nella realtà, questa ricetta stuzzica l’appetito di grandi e bambini, che non ne sarebbero mai sazi. Realizzati con sugo di pomodoro e arricchiti con morbide e succulente polpette di carne aromatizzate con la noce moscata, gli spaghetti con le polpettine sono una piatto appetitoso e facile da preparare che potrete gustare per una serata romantica o per una cena in compagnia!