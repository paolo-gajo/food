Quanti modi ci sono per preparare dei golosi biscotti? Sicuramente i bambini hanno una fantasia sconfinata e li realizzerebbero in mille forme, colori e gusti! Oggi proviamo ad accontentarli, con i biscotti lecca lecca: un impasto di friabile frolla rivestita di marzapane colorato. Per renderli più vivaci e ideali da portare anche ad una festa di compleanno, li abbiamo decorati con motivi sfavillanti e dolci confetti di cioccolato con i colori dell'arcobaleno! La particolarità di questi biscotti però è il modo di servirli: prima di cuocerli dovrete infilzarli su uno stecco, in modo da regalarli ai vostri bambini proprio come se fossero dei lecca lecca! E se siste alla ricerca di altre idee golose provate i nostri candy cane twist cookies, la versione "biscotto" dei tipici bastoncini di zucchero!