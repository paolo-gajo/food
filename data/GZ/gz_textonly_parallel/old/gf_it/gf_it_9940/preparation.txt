Per prepare i biscotti lecca lecca iniziate dalla frolla: nella tazza di un mixer versate la farina setacciata e il burro freddo a pezzetti [1]. Quindi azionate le lame e realizzate la sabbiatura [2]; rovesciate tutto su un piano di lavoro. Setacciate lo zucchero a velo [3]
Prelevate i semini della bacca di vaniglia e unite tutto al resto del composto. Al centro della fontana versate le uova e iniziate a mescolare prima con una forchetta [4], poi a mano impastando molto velocemente per non scaldare troppo la frolla [5]. Quando avrete ottenuto un composto compatto, formate un panetto e schiacciatelo leggermente e avvolgetelo in pellicola trasparente [6]. Fatelo rassodare in frigorifero almeno 30 minuti.
Passato il tempo necessario, riprendete la frolla, infarinate leggermente il piano di lavoro e stendetela con il mattarello in un disco dello spessore di 1 cm (7-8). Quindi con le formine di biscotti a forma di fiore, cuore e stella coppate la frolla [9]: con queste dosi ne verranno 12.
Infilzate i biscotti ottenuti con uno stecco [10] quindi poneteli su una leccarda foderata con carta da forno e cuocete in forno statico preriscaldato a 180° per circa 25 minuti (160° per circa 15 minuti se forno ventilato) [11]; quando saranno cotti potrete sfornarli [12] e lasciarli raffreddare completamente su una gratella.
Mentre i biscotti si cuociono, preparate la decorazione: prendete il marzapane e dividetelo in 4 parti uguali [13]. Colorate ciascun panetto con i coloranti alimentari giallo, blu, rosso e uno con il giallo e blu per realizzare il colore verde [14]. Amalgamate bene i colori e formate delle palline di marzapane [15]
stendete ciascuna pallina in un disco sottile [16] e coppateli con le stesse forme di biscotti per poi decorarli [17]. Distribuite poca colla alimentare sulla sagoma di marzapane e adagiatela su ciascun biscotto (i biscotti dovranno essere completamente freddi) [18]
A questo punto potete decorarli come più preferite, ad esempio con le decorazioni in gel per rifinire i bordi dei biscotti [19]; poi arricchiteli con confetti di cioccolato [20] da adagiare sempre con la colla alimentare per un risultato di grande effetto. I vostri biscotti lecca lecca sono pronti per essere gustati [21].