Per preparare la crema al burro, iniziate ponendo in un pentolino dal fondo spesso lo zucchero con l’acqua [1], scaldate a fuoco dolce [2] mescolando di tanto in tanto con un cucchiaio di acciaio. Quando lo zucchero si sarà sciolto mettete un termometro da zucchero nel pentolino e senza mescolare più portate lo sciroppo a 121°C. Purtroppo non c'è un metodo empirico per riconoscere ad occhio la temperatura, perciò il termomentro da pasticceria risulta indispensabile [3].
Quando lo sciroppo sarà quasi arrivato a temperatura mettete i tuorli in una planetaria e iniziate a montarli [4], aggiungetevi a filo lo sciroppo [5], che nel frattempo avrà raggiunto la temperatura, e fate montare fino a completo raffreddamento. Nel frattempo intagliate la bacca di vaniglia e prelevatene i semi [6].
A questo punto ponete il burro in una ciotola, unite i semi della bacca di vaniglia [7] e aiutandovi con un cucchiaio iniziate a lavorarlo [8], fino ad ottenere un composto omogeneo [9].
Incorporate quindi il burro alla vaniglia nella planetaria, aggiungendone poco per volta [10] e facendo montare ancora fino a che il composto risulterà cremoso [11]. Potete utilizzare subito la vostra crema al burro oppure conservarla a temperatura ambiente (l'importante è che non sia eccessivamente caldo) [12].
Per realizzare la crema al burro meringata da utilizzare per le decorazioni di dolci (cupcake e piccole dolcezze su cui volete enfatizzare delle decorazioni particolari) fate per prima cosa uno sciroppo: versate in un pentolino l’acqua [1] e lo zucchero [2] e scaldate il composto [3] finché non avrà raggiunto i 121°C.
Intanto tagliate a pezzetti il burro [4]; poi versate gli albumi nella ciotola di una planetaria munita di frusta [5] e iniziate a montare [6].
Quando lo sciroppo raggiungerà i 121°C, versatelo a filo sugli albumi che stanno montando in planetaria [8]. Continuare a montate fino a completo raffreddamento [9]. Non appena il composto sarà pronto noterete il cosiddetto becco d'uccello, cioè una punta sulla parte finale delle fruste. Avete appena ottenuto una meringa all'italiana, lasciate raffreddare il composto a temperatura ambiente per almeno 15 minuti.
Quando il composto (la meringa) è ben fredda, aggiungete anche il burro, poco alla volta [10] e incorporatelo lavorando sempre con le fruste [11]. Una volta incorporato, la vostra crema al burro meringata è pronta per essere utilizzata [12]. Se volete potete colorarla aggiungendo in questa fase del colorante, quanto basta per ottenere la tinta desiderata. Continuate a mescolare fino ad avere un colore uniforme. Mettete la crema al burro in una sac-à-poche e utilizzatela per decorare la superficie di piccole tortine e cupcake!