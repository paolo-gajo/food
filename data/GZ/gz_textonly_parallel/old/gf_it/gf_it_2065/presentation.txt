Ci sono ricette che stupiscono con elaborate preparazioni ed altre per la loro semplicità. Una di queste è la citronette, delicata emulsione a base di limone, cugina stretta della vinaigrette. Se volete rendere un’insalata o un secondo preparato senza troppi fronzoli originale agli occhi dei vostri ospiti la risposta risiede proprio qui, nella citronette. La citronette infatti è un dressing che aromatizza donando un sapore fresco e agrumato. Noi qui vi proponiamo una ricetta base ma a seconda degli abbinamenti con cui la proporrete potete insaporirla con le spezie che preferite!