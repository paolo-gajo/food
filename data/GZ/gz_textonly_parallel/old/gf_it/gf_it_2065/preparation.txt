Per preparare la citronette classica spremete il succo di un limone [1] e filtratelo con un colino a maglie strette [2]. Versate il succo in una ciotola capiente [3].
Unite anche il sale [4] e cominciate ad emulsionare con una frusta a molla piatta [5]. Potete utilizzare se preferite anche una frusta a mano o un mixer. Quando il sale sarà completamente sciolto aggiungete anche il pepe [6] e continuate a mescolare.
Unite poi anche l’olio [7]. Continuate ad emulsionare velocemente gli ingredienti [8] in modo da ottenere una citronette omogenea e leggermente densa. Quando gli ingredienti saranno ben amalgamati la citronette è pronta per essere utilizzata nelle vostre preparazioni [9]!