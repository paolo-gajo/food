Creare dolcetti e decorazioni per il Natale con le proprie mani è sempre un'esperienza emozionante: stelline, alberelli, omini e casette di pan di zenzero, questi sono solo alcuni degli addobbi e dei dessert  che potrete realizzare per rendere ancora più speciali le vostre feste e dare atmosfera alla vostra casa! In questa ricetta vi proponiamo delle ghirlande di meringhe candide e raffinate, decorate con graziose perline color argento, che potrete appendere al vostro albero con del filo di raso oppure utilizzare come segnaposto per gli ospiti: saranno un addobbo originale ed elegante. Realizzatele insieme a tutte le altre decorazioni natalizie che trovate qui!