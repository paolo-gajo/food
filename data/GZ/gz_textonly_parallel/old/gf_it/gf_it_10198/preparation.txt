Per preparare le ghirlande di meringhe prendete le uova e separate i tuorli dagli albumi. Versate gli albumi in una planetaria munita di frusta [1] e iniziate a montarli a neve ferma; setacciate lo zucchero a velo in una ciotola [2] e aggiungetelo un cucchiaio alla volta agli albumi [3].
Continuate con la planetaria [4] fino ad ottenere una meringa bianca e spumosa [5]. Con l’aiuto di una spatola ponete la meringa che avete ottenuto in una sac-à-poche con bocchetta stellata [6].
A questo punto potete realizzare le vostre ghirlande in 2 varianti: su una leccarda imburrata e foderata con un foglio di carta da forno fate dei ciuffetti di meringa l’uno accanto all’altro formando un cerchio [7]. Proseguite con i successivi facendo un movimento circolare così da ottenere un altro tipo di decorazione [8]; infine distribuite sulle ghirlande che avete ottenuto le perline di zucchero color argento [9]. Una volta terminato, fate asciugare le meringhe in forno ventilato 100° per almeno 3 ore, mantenendo lo sportello socchiuso.
Quando le meringhe saranno pronte [10], fatele raffreddare, poi decoratele con dei nastri di raso colorato [11]: le vostre ghirlande di meringhe sono pronte [12]!