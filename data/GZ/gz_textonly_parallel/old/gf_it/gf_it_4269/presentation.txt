Il radicchio con la sua consistenza croccante e sapore piacevolmente amarognolo, è molto versatile in cucina: basti pensare ai risotti o alle lasagne, per non parlare delle torte e crepes in versione salata. Oggi la nostra scelta è ricaduta su un primo piatto: la pasta al radicchio, porri e pancetta. Un trittico da leccarsi i baffi! Il sapore del radicchio viene irrobustito dalla nota sapida della pancetta mentre la base del porro, reso in una crema morbida e dolce, conferirà un piacevolissimo contrasto. Siete pronti per arrotolare gustosi spaghetti integrali con una bella forchettata? Siamo sicuri che con la pasta al radicchio, porri e pancetta avrete trovato una nuova versione per apprezzare questo ingrediente ancora di più!