Per realizzare la cheesecake zebrata, per prima cosa occupatevi della base: nella ciotola del mixer versate i biscotti [1] e frullateli finemente, aggiungete il burro fuso [2] e mescolate per amalgamare. Versate il composto ottenuto [3] in una teglia con cerniera del diametro di 20 cm, foderata con carta forno sia sul fondo che sul bordo.
Compattate il composto aiutandovi con il dorso del cucchiaio [4] e ponete in frigorifero a rassodare per 30 minuti. Ammollate 9 g di gelatina in una ciotolina con acqua fredda (serviranno per la crema scura) e ammollate gli altri 5 g in una ciotola a parte sempre in acqua fredda [5]. Intanto versate lo yogurt in una ciotola capiente e aggiungete lo zucchero a velo [6].
Mescolate per amalgamare [7] e tenete da parte. Versate la panna liquida in un’altra ciotola [8] e montatela con le fruste elettriche finché non sarà spumosa [9].
Ora incorporate delicatamente la panna montata allo yogurt [10]. Dividete il composto in due parti: una da 250 g e una da 650 g circa [11]. Frullate nel mixer le more pulite [12].
Dovete ottenere una purea liscia [13] da aggiungere al composto da 250 g [14]. Intanto scaldate 20 g di panna liquida, dividendola equamente in due pentolini [15].
Sciogliete rispettivamente i 9 g e i 5 g di gelatina ammorbidita e ben strizzata dall'acqua [16]. Il composto di panna in cui avete sciolto 5 g di gelatina si aggiunge alla crema chiara [17], mentre il composto con 9 g di gelatina si deve aggiungere alla crema di more [18].
Mescolate con cura i composti [19] e, una volta pronti [20], riprendete la teglia con la base biscotto e versate al centro due cucchiai di composto chiaro [21].
Con il dorso del cucchiaio stendete la crema al centro, poi versate sopra altri due cucchiai di crema di more [22]. Proseguite alternando le creme [23] [24].
Una volta che la superficie sarà completamente ricoperta dalla crema [25], riponete la torta in frigorifero a rassodare per 4 ore. Trascorso il tempo di riposo, tirate fuori dal frigorifero [26], estraetela dallo stampo e decorate con more e foglioline di menta a piacere [27].