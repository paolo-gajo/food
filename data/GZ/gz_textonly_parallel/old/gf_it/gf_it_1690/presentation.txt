Un vortice di cremosità e morbidezza: la cheesecake zebrata è un piacere per gli occhi ancora prima che per il palato! Questa rivisitazione della tipica torta americana prevede la classica base con i biscotti secchi, ma una crema realizzata con latte condensato, yogurt e panna montata che viene divisa a metà: una bianca che abbraccia l'altra variegata alle more frullate. Un mix di sapori per un dessert fresco e delicato, ideale per un fine pasto goloso. Volete provare gusti frutta diversi o creare una variante al cioccolato? Colorate la vostra cheesecake zebrata come preferite: il risultato sarà certamente d'effetto!