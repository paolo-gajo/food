Per preparare la genovese cominciate mondando le cipolle [1] e affettandole sottilmente [2]. Man mano trasferitele in un recipiente e passate a sbucciare la carota. Poi tritatela finemente [3]
e passate a pulire il sedano, non buttando via il ciuffo. Tritate finemente anche questo e mettete da parte. Passate poi alla carne, ripulitela da eventuale grasso in eccesso e tagliatela in 5 pezzettoni (5-6).
Per finire riprendete il ciuffo di sedano, unite quello di prezzemolo e la foglia di alloro e legate con lo spago da cucina creando così il mazzetto odoroso [7]. Spostatevi ai fornelli. In una pentola abbastanza capiente da contenere le cipolle versate abbondante olio. Unite le cipolle [8], sedano, carota [9] e lasciate insaporire per un paio di minuti a fuoco dolce. 
Aggiungete poi i pezzi di carne [10], un pizzico di sale e il mazzetto odoroso [11], mescolate e lasciate insaporire per qualche minuto. Poi abbassate la fiamma e coprite con il coperchio. A questo punto la genovese deve cuocere per almeno 3 ore; non c’è bisogno di aggiungere acqua o brodo perché le cipolle rilasceranno il liquido necessario affinché il fondo non si asciughi. È comunque importante controllare e mescolare la genovese di tanto in tanto [12].
Trascorse le 3 ore la genovese deve essere equilibrata nella sua dolcezza perciò bisogna aggiungere il vino. Prima però eliminate il mazzetto odoroso [13]. Alzate leggermente la fiamma, aggiungete una parte del vino e mescolate [15]. 
Cuocete la carne senza coperchio per circa un'ora mescolando spesso e bagnando con il vino man mano che il fondo si sarà asciugato [16]. A questo punto prelevate un pezzo di carne e sminuzzatelo su un tagliere e tenete da parte [17]. Infine spezzate gli ziti e cuoceteli in acqua bollente e salata [18]. 
Quando la pasta sarà cotta scolatela e rimettetela nel tegame [19]. Aggiungete qualche cucchiaiata di fondo di cottura [20] e mescolate per amalgamare [21].
Impiattate aggiungendo sulla pasta un po’ di condimento e di carne sbriciolata [22], a piacere pepe e parmigiano grattugiato [23] ed ecco pronta la vostra pasta condita con la genovese: buon appetito [24]!