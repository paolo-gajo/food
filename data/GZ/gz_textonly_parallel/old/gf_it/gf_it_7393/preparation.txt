Per preparare il pan di ramerino, iniziate a mettere in ammollo l'uvetta in acqua fredda [1]. Scaldate l’olio di oliva extravergine insieme gli aghi di rosmarino in un padella per 15 minuti a fuoco basso [2] (fino a quando il rosmarino cambierà colore). Aiutandovi con un colino, filtrate l’olio, eliminate gli aghi di rosmarino [3] e tenete da parte.
In una ciotola ponete la farina manitoba e quella 00 [4], lo zucchero [5] e il sale [6].
Mescolate le polveri con le mani [7] quindi sciogliete il lievito nell’acqua tiepida [8] e versatelo nella ciotola [9].
Aggiungete anche l’olio aromatizzato al rosmarino all’impasto [10] e iniziate ad impastare per amalgamare gli ingredienti [11]. Unite l’uvetta [12], scolata e ben strizzata, incorporatela all’impasto e
trasferite il composto su di una spianatoia infarinata [13]. Continuate ad impastare con le mani [14], fino ad ottenere un impasto liscio che risulterà non molto morbido ma compatto [15]. Ponete l'impasto in una ciotola e lasciatelo lievitare, coperto con una pellicola, in un luogo al riparo dalle correnti per circa 2 ore.
L’impasto non lieviterà tantissimo ma risulterà lo stesso ben gonfio [16]. Dividetelo in 12 panini da 80 gr circa l’uno [17], modellateli a forma di pallina [18] e
metteteli su una leccarda foderata con carta da forno a lievitare per un’altra ora [19]. Trascorso questo tempo, spennellate i panini con dell'olio di oliva extravergine e praticate sulla superficie, con un coltello, delle incisioni a losanga [20]. Infornate in forno statico già caldo a 200° per 20’ quindi togliete il pan di ramerino dal forno, spennellatelo con un tuorlo d’uovo allungato con un paio di cucchiai d’acqua [21] e rimetteli in forno per gli ultimi 5 minuti di cottura. Sfornate, lasciate raffreddare su di una gratella e gustate il vostro pan di ramerino!