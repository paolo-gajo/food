Per preparare la torta Elvezia cominciate dallo zabaione. In una bastardella versate i tuorli e lo zucchero [1] azionate le fruste e montate fino ad ottenere un composto chiaro e spumoso [2]. Poi aggiungete il vino bianco [3]
e continuate a sbattere per 1 minuto. Trasferite la bastardella in una pentola con un bagnomaria: è importante che l’acqua sia già calda, non in ebollizione [4]. Continuate a tenere le fruste in funzione [5] finché il composto non risulterà gonfio e fermo. Togliete dalla pentola e lasciate raffreddare [6].
Procedete con la base del dolce: la dacquoise. In una planetaria versate gli albumi a temperatura ambiente e un po' dello zucchero a velo [7], azionate la frusta versando lo zucchero un po' alla volta [8] e lavorando fin quando il composto non sarà ben montato [9]. 
Spegnete e staccate la frusta dal robot e poi aggiungete la farina di mandorle [10]. Mescolate delicatamente, con movimenti dal basso verso l’alto, affinché la farina si inglobi senza smontare il composto [11]. Trasferite il tutto in una sac-à-poche con bocchetta liscia da 5 mm [12]. 
Disegnate su un foglio di carta forno, preventivamente adagiato sulla leccarda, e formate 3 dischi da 18 centimetri (è probabile che ce ne stiano soltanto due, perciò l’ultimo disco dovrete infornarlo successivamente) [13].I dischi [14] cuociono in forno statico, già caldo 160°, per circa 15 minuti. Una volta cotti lasciateli raffreddare completamente [15]. 
Nel frattempo occupatevi della crema al burro al cacao. In una ciotola versate il burro a temperatura ambiente e ben morbido, aggiungete lo zucchero a velo [16] e il cacao [17], azionate le fruste per qualche minuto o comunque fin quando non avrete ottenuto una crema vellutata e senza grumi [18]. 
Una volta pronta la crema mettetela una sac-à-poche senza bocchetta [19]. Quindi non vi resta che comporre la torta Elvezia. Mettete su un piatto un foglio di carta forno e sopra il primo disco di dacquoise [20] e spremete 2/3 della crema al burro al cacao [21]. 
Poi adagiate il secondo disco di dacquoise [22] e sopra distribuite lo zabaione [23] spalmandola per bene con il dorso del cucchiaio [24]. 
Ricoprite con l’ultimo disco [25] e rifinite il bordo della torta con la restante parte di crema al burro al cacao: aiutatevi con una spatola [26]. Con la granella di mandorle infine andate a ricoprire la crema creando così una decorazione [27].
Spolverizzate la superficie con lo zucchero a velo [28] ed ecco pronta la vostra torta Elvezia pronta per essere gustata: non vi resta che affettarla (29-30).