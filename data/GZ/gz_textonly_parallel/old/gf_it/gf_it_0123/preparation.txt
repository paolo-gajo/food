Per preparare il pesto di rucola, lavate molto bene la rucola, asciugatela e mettetela nella tazza di un mixer [1]: aggiungete anche i pinoli [2], il Grana Padano DOP [3]
E il Pecorino [4]; unite lo spicchio di aglio intero sbucciato [5] e il sale [6].
Aggiungete a questo punto una piccola parte dell’olio d'oliva [7]. Cominciate a frullare a bassa velocità il tutto e, mano a mano, aggiungete il restante olio d'oliva a filo [8], fino ad ottenere una crema ben amalgamata e fluida [9]. Se non userete immediatamente il pesto di rucola, potrete conservarlo in frigorifero per qualche giorno ponendolo in un contenitore con il tappo, coperto con un filo d'olio d'oliva. Al momento di mischiarlo con la pasta, potrete ammorbidirlo mescolandolo con qualche cucchiaio di acqua di cottura.