Torta o dolce al cucchiaio? La charlotte è un dessert versatile ma delizioso in tutte le sue declinazioni. In questa ricetta vi proponiamo una golosa versione al cioccolato : charlotte con mousse al cioccolato fondente, con una morbida mousse montata all’acqua e friabili savoiardi fatti in casa. Maestosa e raffinata questa torta è perfetta da realizzare per rendere ancora più speciale una festa o una ricorrenza. Quando la servirete lascerete di stucco tutti i vostri ospiti, e se pensate che sia difficile realizzarla, leggete la ricetta, vi sveleremo tutti i trucchi per ottenere questa meraviglia che farà risplendere la vostra tavola!Scoprite anche la nostra torta golosa con mousse al cioccolato!