Le ali di pollo glassate sono un secondo piatto, succulento, semplicissimo da preparare. Perfette per chi ama i cibi speziati e piccanti, le alette infatti vengono fatte marinare a lungo proprio per assorbire tutti i profumi aggiunti! Oltre alla paprika e al peperoncino, l'aceto di mele e il miele doneranno un gusto agrodolce e permetteranno di ottenere una crosticina lucida e irresistibile. Una serata tra amici sarà l'occasione perfetta per sperimentare questo piatto, ma vanno benissimo anche per una cena in famiglia! Ricordate di portare in tavola anche un contorno a base di patate, si sposerà benissimo! 