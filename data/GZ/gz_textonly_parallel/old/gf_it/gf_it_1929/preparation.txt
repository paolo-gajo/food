Per preparare il pan di spagna al cacao separate i tuorli dagli albumi (dovrete utilizzare 150 g di tuorli e 360 g di albumi) [1]; ponete i tuorli nella ciotola di una planetaria dotata di fruste e aggiungete metà dose di zucchero [2]. Lavorateli fino a che non saranno ben montati e avrete ottenuto un composto gonfio e chiaro [3]. 
Tenete da parte e montate a neve gli albumi con lo zucchero restante [4] fino a quando il composto sarà bianco e spumoso [5]. Incorporate i tuorli agli albumi poco per volta [6],
mescolando delicatamente con una spatola dal basso verso l’alto per evitare che il composto si smonti [7]. In una ciotola setacciate la fecola, la farina [8] e il cacao in polvere [9]. 
Unite le polveri all’impasto poco per volta [10] e continuate a mescolare sempre dal basso verso l’alto [11] fino a quando si saranno completamente amalgamate[12].
Imburrate 2 stampi del diametro di 22 cm, poi versate il composto all'interno e livellate la superficie con una spatola [13]. Infornate entrambe le torte [14] sul ripiano centrale e fate cuocere in forno statico preriscaldato a 180° per cica 30 minuti; per verificare la cottura potete fare la prova con uno stecchino: se estraendolo, rimarrà umido, la torta necessiterà di qualche minuto ulteriore di cottura, in caso contrario sarà pronta. Estraete i due pan di Spagna dal forno e lasciateli raffreddare completamente [15]. 
A questo punto potrete preparare la crema: tritate il cioccolato [1] e fondetelo in microonde, oppure a bagnomaria. Ponete poi la ricotta in una ciotola, insieme ai semi della bacca di vaniglia [3] 
e lo zucchero [4]. Lavorate il tutto con uno sbattitore elettrico [5] fino ad ottenere un composto spumoso ed omogeneo. Aggiungete poi il sale [6] 
e il cioccolato fuso [7]. Continuate a lavorare [8] fino ad ottenere un composto omogeneo [9]. 
A questo punto montate la panna [10] e quando sarà ben montata unitela in tre volte al composto appena preparato [11], mescolando sempre dal basso verso l'alto con la spatola molto delicatamente [12]. 
Non appena avrete ottenuto una crema omogenea e ariosa [13] trasferitela in una sacca da pasticcere senza bocchetta (14-15) e riponetela in frigorifero. 
Quando i pan di Spagna saranno completamente freddi potrete sformarli [1]. Prendete il primo, eliminate la crosta superiore utilizzando un coltello dalla lama lunga [2] e dividetelo a metà [3]. 
Poi capovolgete l'ultimo disco e sempre con il coltello eliminate solo la parte esterna [4]. Dovrete ottenere due dischi spessi circa 1,5 cm [5]. Posizionate il primo su un piatto da portata, riprendete la sac-à-poche e formate un primo strato di crema sul pan di Spagna [6]. 
Dovrete utilizzarne circa i 2/3, spargerla su tutta la superficie della torta [7]. Ricoprite poi con il secondo disco [8], pressate leggermente con le mani e, utilizzando una spatola, lisciate la crema sui bordi [9] e riponete la torta in frigorifero per circa 30 minuti. 
Riprendete il secondo pan di Spagna e ripulitelo sia sopra che sotto come fatto in precedenza [10]. Ricavate poi due dischi [11] e tagliate ciascun disco prima a striscioline di circa 1,5 cm e poi a dadini piccoli [12]. 
Riprendete la torta dal frigo e ricopritela con la crema rimasta [13], aiutandovi con una spatola per spargere la crema in maniera uniforme sia in superficie che sui bordi [14]. A questo punto ricopritela con i cubetti di pan di Spagna al cacao realizzati in precedenza [15]
in modo da ricoprirla interamente, senza lasciare spazi vuoti [16]. Spolverizzate con lo zucchero a velo e decorate con i fiori eduli a piacere [17]. Servite la vostra torta mimosa al cioccolato [18]!