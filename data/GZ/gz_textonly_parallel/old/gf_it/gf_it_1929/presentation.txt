Nel giorno della festa della donna uno dei dolci sicuramente più amati e più preparati è la torta mimosa. Col passare degli anni ne abbiamo viste e preparate tante versioni, dai più piccoli cupcake a quella esotica con deliziosi pezzetti di ananas all'interno. Quest'anno abbiamo preparato una variante che non si vede spesso nelle vetrine delle pasticcerie, ma che sicuramente è ancora più golosa dell'originale! La torta mimosa al cioccolato è l'idea perfetta da gustare in compagnia delle vostre amiche per una seratina tra donne! E se avete in programma di vedere insieme uno di quei film romantici strappa lacrime, conservatela per il finale... saprà tirarvi su di morale in un lampo!Per una versione gluten free scoprite questa ricetta!