Per realizzare la pasta con crema di salmone e zucchine per prima cosa tagliate il salmone a pezzettini [1]. Versate un filo di olio extravergine di oliva in un tegame e uno spicchio d’aglio sbucciato [2].Fate soffriggere pochi istanti, poi unite il salmone [3], cuocete per 2 minuti, mescolandolo ogni tanto.
Al termine della cottura, eliminate lo spicchio d’aglio e spegnete il fuoco [4]. Spuntate le zucchine, dopo tagliatele prima a rondelle [5] e poi a cubetti piccolini [6].
Versate nuovamente un filo di olio di oliva nel tegame e fate soffriggere il secondo spicchio d’aglio [7]. Dopo qualche secondo aggiungete le zucchine [8], salate e pepate. Fate cuocere per circa 15 minuti a fiamma media, mescolando spesso. Nel frattempo portate a bollore un tegame colmo di acqua salata. Intanto frullate, per pochi secondi, il salmone cotto con l’aiuto di un mixer a immersione [9].
Diluite con la panna [10] e frullate nuovamente [11] fino a ottenere un composto cremoso [12].
Lessate le linguine per il tempo indicato sulla confezione [13]. Intanto le zucchine avranno ultimato la cottura, eliminate lo spicchio d’aglio e tenetele da parte [14]. Quando le linguine saranno cotte, scolatele [15].
Conditele con la crema di salmone preparata in precedenza [16] e le zucchine saltate [17]. Mescolate per insaporire e servite la pasta con crema di salmone e zucchine e salmone ben calda [18].