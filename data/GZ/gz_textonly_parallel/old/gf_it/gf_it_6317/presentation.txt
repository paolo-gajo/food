Abbiamo adorato la hot milk sponge cake, con la sua consistenza fluffy unica e irresistibile, quindi ci siamo fatti tentare da una sua variante in formato monoporzione: i muffin al latte caldo. Ci siamo ispirati al procedimento originale, che garantirà la tipica sofficità che ha reso così celebre questo dolce. Ottimi da gustare a colazione con una tazza di caffè, questi muffin possono diventare anche una merenda sana e genuina per i vostri bambini. Per conferire una nota golosa abbiamo aggiunto una manciata di granella di zucchero ma nulla vi vieta di guarnire i muffin anche con una vellutata ganache o arricchirli con pezzi di cioccolato!