Per le cene tra amici o gli happy hour non si finisce mai di essere creativi! Ci sono ricette che mettono alla prova tutta la propria abilità e il gusto estetico per preparare finger food non convenzionali! Oggi vi sveliamo come preparare dei deliziosi temaki di salmone, una delle preparazioni più semplici tra le pietanze di sushi e che vi farà sentire un perfetto maestro di sushi, in omaggio all'eleganza della tecnica culinaria giapponese! Il risultato vi ripagherà della pazienza: seguendo passo passo la ricetta otterrete un delizioso conetto di alga nori che avvolge il riso e carnosi dadini di salmone! Il tutto corredato da dolci fettine di avocado e condito con semi di sesamo! Lo zenzero ovviamente non può mancare! Servite questi favolosi temaki di salmone con del wasabi e sfoglie di zenzero in salamoia, proprio come in un vero ristorante giapponese!