La crostata è il dolce casalingo per eccellenza, semplice e rustica porta con sé i sapori della tradizione familiare. Dopo la crostata con ricotta e marmellata, oggi vi proponiamo una versione perfetta per arricchire il buffet dei dolci di Pasqua: la crostata di ricotta e cioccolata, realizzata con una frolla al latte condensato e una crema golosa con ricotta vaccina aromatizzata all’arancia e gocce di cioccolato fondente. Una vera goduria per il palato che conquisterà anche i più scettici con il suo gusto sorprendente. 