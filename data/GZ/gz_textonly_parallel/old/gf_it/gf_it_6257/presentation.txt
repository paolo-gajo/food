Il cioccolato, che irrinunciabile passione! Il dolce che vi proponiamo in questa ricetta è il dessert per eccellenza che non potrà mancare nel menù dei più golosi, un trionfo di dolcezza e di bontà, un vero e proprio must per gli amanti del cacao: si tratta della torta morbida al cacao con ganache al cioccolato. Grazie alla sua ricca farcitura, impreziosita dalla granella di nocciole e da gustosi tartufini fondenti, sarà uno spettacolo per la vista e per il palato. Una volta preparata, vi accorgerete che questa soffice torta non passerà certo inosservata: sarà il gran finale perfetto per concludere un pranzo in bellezza o per festeggiare una avvenimento importante!