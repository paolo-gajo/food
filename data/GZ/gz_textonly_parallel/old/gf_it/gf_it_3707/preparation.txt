Per preparare i flan di Bettelmatt come prima cosa realizzate la salsa di pere in mostarda. Scolate le pere, tenendo da parte il loro liquido e tagliatele in 6 parti [1]. Prendete 100 g di liquido di conservazione delle pere, versatelo in un pentolino [2] e lasciatelo bollire per pochi istanti a fuoco basso senza coperchio [3]. 
Aggiungete la panna [4] e sempre a fuoco basso riportate a bollore. Togliete dal fuoco e aggiungete il burro [5] e lasciatelo sciogliere roteando il pentolino. Emulsionate il tutto con un mixer ad immersione [6],
fino ad ottenere un composto omogeneo [7]. Lasciate riposare a temperatura ambiente e passate a realizzare la salsa di mirtilli. Tagliate le cipolle a fettine sottili [8]. In un pentolino versate i mirtilli, le cipolle [9]
e l'acqua [10]. Lasciate cuocere per 5-8 minuti; i mirtilli dovranno sfaldarsi. Aggiungete poi lo zucchero [11], il sale, i chiodi di garofano, la cannella, il pimiento e il pepe nero [12]. 
Aggiungete l'aceto di mele [13] e continuate la cottura per circa 10 minuti. Togliete dal fuoco ed emulsionate con il mixer ad immersione [14]. Setacciate il tutto [15] 
e tenete da parte [16]. Passate al flan: eliminate la buccia del formaggio, in modo da averne 120 g [17] e tagliatelo prima a fettine, poi a striscioline [18]
e in ultimo a cubetti molto piccoli [19]. Versate nel bicchiere di un mixer e unite le uova intere, i tuorli [20] e la panna [21]. 
Emulsionate il tutto con un mixer a immersione [22] e lasciate riposare per 40 minuti a temperatura ambiente [23]. Dopo il riposo, versatelo all'interno degli stampini dal diametro di 7 cm precedentemente imburrati, lasciando circa 1 cm dal bordo [24]. 
Cuocete i flan a 145° in forno statico preriscaldato per 40 minuti. Quando mancheranno pochi minuti tagliate il sedano rapa a fettine sottili. Sfornate i flan [25], fiammeggiate la superficie con un cannello [26]. Poi sistemate la salsta alla mostarda formando un cerchio sul piatto da portata [27];
posizionate al centro il flan [28] e guarnite con due pezzetti di pera [29]. Posizionate sopra le pere delle fettine di sedano rapa [30]. 
Ultimate con la salsa di mirtilli [31], qualche mirtillo fresco [32] ed una grattata di pepe verde. Il flan di bettelmatt è pronto da servire [33]. 