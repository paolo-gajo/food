La polenta è uno dei piatti più straordinariamente versatili in cucina: si passa da versioni ben condite a quelle più rustiche come i medaglioni. E persino in chiave dolce. Ma all'aperitivo chi ci pensa? Noi, con i nostri bastoncini di polenta chips! Vi suggeriamo una ricetta che, una volta provata, vedrete non potrà mai più mancare nei momenti conviviali come un bell'aperitivo in famiglia o con gli amici! I bastoncini di polenta chips sono semplicissimi da preparare, grazie al metodo che abbiamo messo a puntino. Una volta fritti i croccanti bastoncini di polenta vengono poi insaporiti da un profumato mix di rosmarino e sale: ogni boccone sarà un momento di irresistibile goduria per il palato! Pensate che queste prelibatezze sono già conosciute nel sud Italia con diversi nomi: sgagliozze in Puglia e scagliuozzi o scagliuzzielli in Campania, e vengono spesso accoppiati alle frittelle di sciurilli nel cuoppo.Sappiamo che già vi sta venendo l’acquolina in bocca con le polenta chips. Cosa state aspettando a correre ai fornelli per prepararle? Ecco come si fanno!