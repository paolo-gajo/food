Un must della cucina italiana sono sicuramente le cosce di pollo al forno, veramente facili da preparare non richiedono particolari attenzioni e anche coloro che sono meno esperti in cucina riusciranno ad ottenere un risultato succulento e strepitoso! Le coscette, i fusi, sono la parte più amata del pollo e spesso contese a tavola. Aggiungendo le giuste spezie e rispettando i tempi di cottura otterrete una carne morbida dentro e una deliziosa crosta croccante che si sposa alla perfezione con il contorno di patate...al forno o in padella! Realizzate anche voi queste deliziose cosce di pollo al forno, un piatto adatto a tutte le stagioni a cui nessuno saprà resistere!Scoprite anche la ricetta del nostro pollo arrosto!