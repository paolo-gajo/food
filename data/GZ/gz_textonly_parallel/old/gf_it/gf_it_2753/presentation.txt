Un aperitivo in terrazza o sulla spiaggia al tramonto...qualunque sia l'atmosfera che sceglierete il cocktail all'anguria farà al caso vostro. Solo il nome delizia e rinfresca: polpa d'anguria senza semi, base prosecco e lime saranno la combinazione perfetta per questa bevanda dalle tinte vivaci e molto amabile. Occorre pochissimo tempo per preparare il cocktail all'anguria, così potrete dedicarvi agli stuzzichini di accompagnamento, sempre a base anguria: colorate bowl o degli originali finger food! L'anguria è proprio la regina dell'estate!