Sono stati spesso i co protagonisti dei film in stile far west dell'inseparabile duo Bud Spencer & Terence Hill, stiamo parlando di un’altra coppia altrettanto impareggiabile sulla tavola: salsiccia e fagioli! Questo piatto così rustico e saporito, rievoca i piatti ricchi e sostanziosi di un tempo il cui segreto è senza dubbio la semplicità di sapori e la facilità di preparazione. Questa succulenta pietanza è perfetta per i momenti in cui si ha bisogno di un carico di energia e gusto! Il profumo intenso e il suo corposo sughetto, che a tratti potrebbe richiamare quello delle salsicce al sugo, che richiede l'immancabile scarpetta con una croccante pagnotta, rende salsiccia e fagioli un perfetto comfort food...in perfetto mood western!