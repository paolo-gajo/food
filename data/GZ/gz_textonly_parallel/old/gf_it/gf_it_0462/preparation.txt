Per preparare salsiccia e fagioli cominciate mettendo in ammollo i borlotti per 8 ore [1]. Il giorno dopo scolate i fagioli, sciacquateli e poi versateli in un tegame capiente [3], coprite d’acqua fredda e portate a bollore. Non appena l’acqua sarà a temperatura, abbassate la fiamma fino a far sobbollire il tutto e cuocete per 50 minuti circa; salate soltanto a fine cottura, altrimenti le bucce diventeranno dure [3].
Intanto mondate una cipolla e tritatela al coltello, dopodiché versate in padella insieme all’olio e cuocete a fuoco dolce per 6-7 minuti. Aggiungete poi le salsicce [4] e lasciate rosolare per 3-4 minuti, mescolando di tanto in tanto per non far bruciare il fondo [5]. Sfumate con il vino [6],
quando l’alcol sarà evaporato aggiungete i rametti di rosmarino e la passata di pomodoro [7]. Regolate di sale e di pepe [8] e lasciate cuocere per 35-40 minuti a fuoco dolce. Trascorso il tempo indicato scolate i fagioli cotti [9]
e uniteli al sugo continuando la cottura per altri 10-15 minuti [10], lasciando amalgamare per bene i sapori [11]. A questo punto il vostro piatto di salsiccia e fagioli è pronto, non vi resta che servire [12]!