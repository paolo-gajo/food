Pantelleria è un'isola siciliana che oltre ad essere famosa per le sue bellissime spiagge è molto rinomata per la sua cucina e per i suoi prodotti tipici... capperi, acciughe e vino Passito sono solo alcuni dei più conosciuti. La millefoglie Pantesca si ispira proprio ai sapori del meridione e trae ispirazione da un'altra ricetta siciliana che già abbiamo visto in passato: l'insalata pantesca! I sapori sono simili, ma abbiamo optato per una presentazione più originale, che unisse l'isola di Sicilia alla vicina e altrettanto meravigliosa Sardegna, alternando strati di pane guttiau alla fresca insalata pantesca e al tonno al peperoncino. Il risultato sarà una croccante millefoglie salata, perfetta da servire come antipasto durante una cenetta estiva! 