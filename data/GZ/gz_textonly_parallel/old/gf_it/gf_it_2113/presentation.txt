Se festeggiate il compleanno in estate, la torta estiva con pan di spagna integrale è perfetta per spegnere le candeline! Fresca, sontuosa e realizzata per essere apprezzata da chi desidera ricette senza lattosio o con prodotti meno raffinati. La torta estiva ha piani di pan di spagna integrale alternati a una crema ottenuta con latte e panna di soia e zucchero muscovado. Il suo gusto sarà più delicato e perfetto tutti gli amici! Il pan di Spagna integrale donerà alla torta un gusto rustico, che si sposa benissimo con pesche, ciliegie e susine, ma se non siete nella stagione estiva e volete comunque ispirarvi a questo dolce, frutti di bosco o una cascata di gocce di cioccolato saranno degli ottimi sostituti alla frutta fresca estiva.