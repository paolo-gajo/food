Per realizzare la crostata alla crema e prugne iniziate dalla frolla: in una ciotola versate lo zucchero di canna, l’uovo medio [1], il burro, il sale [2] e la scorza del limone [3]. 
Lavorare velocemente con le mani [4]. Si otterrà un composto non del tutto omogeneo [5]. Aggiungete la farina [6] e terminate di impastare con le mani. 
Quando l’uovo e il burro saranno completamente assorbiti dalla farina l’impasto risulterà liscio ed omogeneo [7]. Formate un panetto, coprite con pellicola [8] e lasciate riposare in frigorifero per almeno 30 minuti. Intanto preparate la crema: versate in una ciotola la farina di mandorle, la farina 00 [9], 
lo zucchero di canna [10], l’uovo [11] e il latte di mandorle [12]. 
Lavorate per qualche secondo con una frusta ed aggiungere l’olio [13]. Proseguite ancora per qualche secondo e aggiungete un pizzico di sale [14]. Dovrete ottenere una crema liscia [15]. Coprite con pellicola e lasciate riposare in frigorifero.
Stendete il panetto di frolla su una spianatoia infarinata [16], dovrete ottenere uno spessore di circa 5 mm [17]. Adagiate delicatamente la frolla stesa sullo stampo a cerniera da 22 cm di diametro e rivestire la base ed il bordo facendo leggermente pressione con le dita (non importa se al momento non è perfetta o simmetrica). Tagliare la parte in eccesso realizzando un bordo di circa 3 cm di altezza [18]. 
Tagliare a metà le prugne e togliete il nocciolo [19]. Tagliatele a spicchi sottili circa 4 mm [20], quindi conservate 150 g di spicchi per la decorazione e dividete a metà gli altri 150 g di spicchi [21] che serviranno per la farcia.
Togliere la crema frangipane dal frigorifero [22], incorporate le prugne per la farcia e mescolate [23]. Versate il composto nel guscio di frolla [24]. 
Con un cucchiaino aggiungete la confettura di prugne [25]. Adagiate sulla superficie le prugne messe da parte per la decorazione [26], realizzando una motivo a raggiera [27].
Guarnite con le mandorle a lamelle [28]. Cuocete in forno statico a 180°, nel ripiano medio, per 40 minuti. Poi abbassate la temperatura del forno a 150° e cuocete per altri 30 minuti. Sfornate [29] e lasciate raffreddare bene prima di sformare. Decorate il bordo con poco zucchero a velo di canna [30].