Difficile pensare a un ingrediente più versatile delle patate! Le patate al forno sono sicuramente il contorno più amato, ma non sono da meno le patate in padella che vi proponiamo qui. Una ricetta molto semplice, ideale da preparare quando non si ha voglia di accendere il forno oppure non si ha a disposizione molto tempo. Seguendo le nostre indicazioni, infatti, otterrete sempre un interno morbido e una crosticina croccante ma in soli 20 minuti... come? Scopritelo seguendo dosi e passaggi della ricetta, così da avere un contorno gustoso e profumato, perfetto per i vostri secondi piatti di carne o di pesce: pollo e brasati in inverno o un bel trancio di pesce spada d'estate!