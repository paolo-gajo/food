Per preparare le schiacciate con nduja e olive nere infornate, procuratevi il salame nduja: raccoglietelo in una ciotolina [1] e poi versatelo nella sac-à-poche aiutandovi con un cucchiaino [2]. Prendete qualche rametto di timo che servirà e staccate le foglioline [3] che serviranno per guarnire le schiacciate. Infine procuratevi le olive nere essiccate in forno, che potrete anche condire in una ciotolina con del pepe rosa tritato, origano e un filo d'olio extravergine d'oliva per insaporirle ulteriormente.
Ora potete comporre le vostre schiacciate con nduja e olive nere infornate: su un tagliere ponete le schiacciate, mettete una noce di nduja con la sac-à-poche [4] e poi ponete su ciascuna schiacciata un'oliva nera infornata [6]. Guarnite con una fogliolina di timo e le vostre schiacciate con nduja e olive nere infornate saranno pronte per essere servite come piccante finger food!