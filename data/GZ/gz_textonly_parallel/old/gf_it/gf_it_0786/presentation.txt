Tondi, sofficili e d'origine americana i pancake sono uno dei piatti più amati per la colazione o per il brunch! La ricetta più classica prevede che vengano serviti con lo sciroppo d'acero, ma noi abbiamo sperimentato tante versioni, come quella giapponese, al cacao o alle mele. Queste morbide frittelle sono sempre buone ed oggi vogliamo proporvi una nuova ricetta... i pancake allo yogurt sono perfetti da preparare la domenica mattina per la colazione di tutta la famiglia. Svegliarsi con il loro profumo sarà un piacere e gustarli tutti insieme renderà questo momento davvero speciale! Noi abbiamo arricchito i pancake con una salsa di lamponi e yogurt e una granella di frutta secca, ma potete personalizzarli in base ai gusti di tutti i componenti della famiglia! 