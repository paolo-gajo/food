Per preparare i pancake allo yogurt come prima cosa occupatevi della salsa di accompagnamento. Versate lamponi e more in un pentolino [1], aggiungete lo zucchero [2] e cuocete, mescolando di tanto in tanto, fino a che lo zucchero non si sar√† sciolto e i frutti si saranno ammorbiditi [3].
Trasferite poi nel bicchiere di un mixer ad immersione e frullate i frutti fino ad ottenere una purea [4] per eliminare eventuali semini [5] e aggiungete lo yogurt [6]. 
Mescolate e tenete da parte in frigorifero [7]. Passate ora all'impasto dei pancake. Rompete in una ciotola le uova, aggiungete lo zucchero [8] e sbattete con una frusta a mano [9]. 
Aggiungete poi latte [10], yogurt [11] e sbattete ancora [12]. 
Setacciate all'interno la farina [13] e il lievito [14], poi incorporateli mescolando ancora con la frusta [15], fino ad ottenere un composto liscio ed omogeneo. 
In ultimo aggiungete la scorza grattugiata del limone [16] e mescolate un'ultima volta. Scaldate una padella e imburratela [17]. Versate un mestolino di impasto [18] 
e quando inizieranno a formarsi le prime bollicine [19], giratelo e cuocetelo anche dall'altro lato [20]. Nel frattempo tostate in padella i semi di girasole e la granella di nocciole. Disponete i pancake su un piatto [21],
guarnite con la salsa ai lamponi [22], i semi di girasole e la granella di nocciole [23] e un paio di lamponi freschi. I pancake sono pronti da servire [24]. 