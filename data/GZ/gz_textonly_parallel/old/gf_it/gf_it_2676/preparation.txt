Lavate bene le patate, poi mettetele in un tegame e aggiungete acqua fino a coprirle [1]. Accendete il fuoco e lasciatele cuocere per circa 30 minuti. Verificate poi la cottura con i rebbi di una forchetta, dovranno risultare morbide ma non stracotte. Una volta cotte scolatele e lasciatele intiepidire. A questo punto sbucciate la cipolla [2], tagliatela prima a metà [3]
e poi a fettine sottili [4]. Passate alla pancetta, tagliatela prima a fette [5] e poi a cubetti [6]. 
Sbucciate le patate ormai tiepide [7], tagliatele a metà [8] e poi a cubetti [9]. Non ci sarà bisogno di essere molto precisi. 
In un tegame versate l'olio e circa la metà del burro [10]. Lasciatelo fondere poi aggiungete le cipolle [11] e cuocete per pochi minuti. Aggiungete poi anche la pancetta [12] 
e rosolate il tutto per una decina di minuti. Aggiungete le patate nel tegame [14] e mescolate [15]. 
Schiacciate una parte delle patate aiutandovi con un mestolo [16], regolate di pepe [17] e di sale. Aggiungete poi il burro rimasto [18]. 
Proseguite la cottura per altri 10-13 minuti aggiungendo di tanto in tanto un po' di brodo per evitare che le patate brucino [20]. Una volta terminata la cottura assicuratevi che si sia formata una bella crosticina. A questo punto le patate sono pronte da servire!