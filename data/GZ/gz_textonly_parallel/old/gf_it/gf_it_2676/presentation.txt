Oggi facciamo un viaggio in Friuli-Venezia Giulia per scoprire un contorno particolarmente diffuso nella città di Trieste. Le patate in tecia, arricchite con cipolle e pancetta, sono davvero un piatto sopraffino! Questa ricetta è davvero semplice da preparare ed è tra quelle più popolari in questa zona. Originariamente le patate venivano cotte nella tecia, una pentola di terracotta che manteneva costante la temperatura. Oggi questa tradizione è andata quasi persa ma le patate in tecia si continuano a preparare in tutte le cucine, anche se in padella! Noi abbiamo scelto di utilizzare sia l'olio che il burro, voi se preferite potete utilizzare solo uno di questi due grassi oppure sostituirli con lo strutto, proprio come si faceva in passato. Ciò che caratterizza queste patate è proprio la loro crosticina. Scopriamo insieme come prepararle! Se cerchi altri contorni tipici della nostra terra prova anche il rosti, le patate 'mpacchiuse, i carciofi in padella e le cicorie saltate! Non perdere anche questa ricetta per cucinare i finocchi! 