Si dice che l’incontro di due caratteri forti porti inevitabilmente a un conflitto: noi abbiamo deciso di osare e di accoppiare due ingredienti dalla personalità decisa in un unico piatto: pasta carciofi e salsiccia! La salsiccia funziona un po' con tutti gli abbinamenti, noi l'abbiamo provata anche in versione più estiva con le melanzane. Oggi invece vi proponiamo la realizzazione di un sugo semplice ma di carattere, che unisce le note dolci e amare del carciofo con quelle robuste e intense della salsiccia, esaltato dal sapore rustico della pasta integrale. La pasta carciofi e salsiccia è un primo piatto ideale per una cena sostanziosa e informale, che vi farà sentire sazi e appagati! Se l’unione di questi ingredienti ha convinto anche voi, vi suggeriamo una variante ancora più sontuosa per giornate particolarmente fredde: timballo di maccheroni con salsiccia e carciofi!