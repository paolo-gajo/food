Per preparare il tonno al sesamo, iniziate a pulire i carciofi.Prima di maneggiare i carciofi consigliamo di strofinarsi le mani con del limone per evitare che le sostanze all'interno di questo vegetale, che a contatto con l'aria ossidano, vi anneriscano le mani, in alternativa potete usare dei guanti. Preparate quindi una ciotola con acqua fredda e spremete all’interno il succo di un limone: la soluzione acidulata eviterà che i carciofi puliti si anneriscano.Tagliate con il coltello il parte del gambo lasciando un paio di centimetri dalla foglie [1], sfogliate i carciofi mantenendo solo il cuore più tenero [2] e tagliate via la punta delle foglie che presenta le spine [3].
Con uno spelucchino eliminate lo strato più superficiale del gambo rimasto che è la parte più fibrosa [4], dividete i carciofi a metà ed estraete la barbetta interna [5], man mano che pulite i carciofi metteteli in ammollo nell’acqua acidulata che avete preparato con il succo del limone [6].
Ora preparate citronette. Spremete il succo di limone [7] e filtratelo attraverso un colino [8], aggiungete a filo l’olio di oliva e con una frusta emulsionate la citronette [9].
Salate, pepate [10] e tenete da parte. Ora tagliate a julienne i carciofi [11], raccoglieteli in una ciotola e conditeli con metà della citronette [12], la restante parte servirà per condire il tonno.
In un piatto versate i semi di sesamo bianco e i semi di sesamo neri [13], mescolateli [14]. Prendete il tonno: vi raccomadiamo di assicurarvi che il tonno che avete acquistato sia stato abbattuto; vi consigliamo comunque di congelarlo per almeno per 96 ore a-18 gradi, poi di scongelarlo prima di impiegarlo nella ricetta. Passate le fette di tonno sui semi per impanarli da entrambi i lati [15]
in modo più uniforme possibile [16].Scaldate una padella antiaderente e solo quando sarà ben calda, adagiate i filetti di tonno impanati [17] e cuocete a fuoco alto per 1 minuto, poi girateli con una spatola [18], proseguite la cottura ancora per un altro minuto. Così scottato il tonno risulterà crudo all’interno ma se gradite potete prolungare la cottura in base al vostro gusto.
Una volta cotti [19] trasferite i filetti su un tagliere, tagliateli subito a fettine [20] e serviteli immediatamente guarnendo il tonno al sesamo con la restante citronette e accompagnandolo con l’insalata di carciofi [21].