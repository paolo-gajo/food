Per preparare le frittelle di zucchine trombetta iniziate staccate i fiori avendo cura di eliminare la base con il pistillo e teneteli da parte [1]. Lavate le zucchine [2] e tagliate le estremità [3].
Tagliate le zucchine a fette sottilissime (1mm) per aiutarvi in questa operazione potete usare una mandolina [4] , ponete le rondelle di zucchine in uno scolapasta, aggiungete due pizzichi di sale [5], mescolatele e copritele con un piattino [6] e ponete al di sopra di esso un peso (per esempio una confezione da un chilo di zucchero), in modo che perdano l’acqua di vegetazione che contengono. Lasciatele così per circa mezz’ora.
Intanto in una ciotola, preparate la pastella, sbattendo con una frusta le uova [7], 150 ml di acqua (o latte) [8], il Grana Padano DOP e il pecorino grattugiati [9],
il prezzemolo tritato [10], la farina setacciata [11], l’aglio schiacciato e un pizzico di pepe nero. Sbattete il composto per amalgamare gli ingredienti. Dovrete ottenere una pastella liscia e senza grumi.
Unite alla pastella i fiori di zucchina interi [13], e poi le zucchine [14]: l’impasto deve risultare denso, e se non lo fosse, potete aggiungere un cucchiaio di farina. Preparate una padella con dell’abbondante olio, e mettetela sul fuoco, poi quando l’olio sarà caldo, deve arrivare a 180°, se non avete un termometro da cucina, per verificare la temperatura dell’olio prelevate un cucchiaino di impasto e tuffatelo nell’olio [15]: se resterà a galla e comincerà a friggere è segno che la temperatura è corretta. Immergete l’impasto a cucchiaiate (il cucchiaio non deve essere colmo, ma a circa ¾), e fate friggere le frittelle da entrambi i lati.
Toglietele dall’olio quando saranno dorate per mezzo di una schiumarola [16], ponetele su carta assorbente da cucina [17], affinché perdano l’olio in eccesso. Una volta pronte [18] servite le frittelle di zucchine trombetta e suoi fiori ancora calde.