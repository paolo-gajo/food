Le frittelle di zucchine trombetta e suoi fiori, sono una preparazione rustica e saporita, che si prepara con una particolare specie di zucchine chiamate trombetta per la loro forma allungata che termina con una punta ricurva che ricorda appunto una trombetta.Queste zucchine di origini ligure hanno una polpa tenera e un gusto particolarmente delicato, perfette anche per preparare deliziose creme o quiche!Per realizzare le frittele si prepara una pastella con farina, uova, formaggio grattugiato, aglio e prezzemolo, nella quale vengono immersi i fiori e le zucchine tagliate a rondelle sottili. L’impasto che si ottiene viene fritto in padella con l’olio ottenendo così dei croccanti e gustosi bocconcini. Gustate le frittelle di zucchine trombetta e i suoi fiori come antipasto oppure come contorno … a voi la scelta!Scoprite anche le nostre frittelle di zucchine croccanti!