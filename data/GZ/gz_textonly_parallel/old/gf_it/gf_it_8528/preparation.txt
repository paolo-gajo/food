Per preparare la torta al cacao come prima cosa iniziate a fondere il burro e lasciatelo intiepidire. Nel frattempo rompete le uova in una ciotola e aggiungete lo zucchero [1]. Montate con le fruste elettriche [2] fino ad ottenere un composto gonfio e spumoso. Continuando a sbattere aggiungete il burro ormai tiepido [3]
e versate il latte a filo [4] fino ad ottenere un composto uniforme [5]. Setacciate il cacao direttamente all'interno [6]
e mescolate delicatamente con una spatola per amalgamarlo [7]. Setacciate poi anche la farina [8] e mescolate ancora fino ad ottenere un composto omogeneo [9]. 
Imburrate uno stampo a cerniera da 20 cm e versate il composto al suo interno [10]. Livellate la superficie con la spatola [11] e cuocete in forno statico preriscaldato a 180° per circa 30 minuti minuti nel ripiano più basso del forno. Per verificare la cottura fate la prova dello stecchino: se, una volta infilzato, l'impasto risulterà asciutto è segno che la torta è pronta per essere sfornata. Una volta cotta, sfornate la torta [12] e lasciatela raffreddare
prima di sformarla dallo stampo [13]. Decorate con abbondante zucchero a velo e dei lamponi freschi [14] prima di servire la vostra torta al cacao [15].