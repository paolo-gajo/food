Diciamo la verità, cosa è che fa subito festa? Ma un bel vassoio di pasticcini mignon assortiti!Accanto alla pasticceria secca in cui si trovano spesso le paste di mandorla e le cartucce napoletane scorgono colorate e golosissime dolcezze farcite. Scoprite come preparare un bel cabaret di pasticcini in casa, per rendere la tavola gioiosa e allegra! Gli ospiti studieranno attentamente le piccole delizie, scelgono quale piace di più e in un batter d'occhio i pasticcini spariranno, facendo la felicità di grandi e piccini! Vi proponiamo qui una scelta di ricette, per preparare facilmente alcune delle prelibatezze che si trovano nelle vetrine di ogni pasticceria italiana. I cannoncini di sfoglia croccante, le piccole diplomatiche ricoperte di zucchero a velo, i morbidi cinesini, i freschi cestini di frutta e due golosità a base di pasta choux, eclair e bignè alla crema! Guardando le schede ricette, vi accorgerete che preparare i pasticcini mignon è più facile di quello che pensate.I pasticcini mignon vanno bene per ogni occasione: per una festa, per un'occasione speciale oppure come coccole finali, da accompagnare con il caffè o un liquore, al termine di un pasto!