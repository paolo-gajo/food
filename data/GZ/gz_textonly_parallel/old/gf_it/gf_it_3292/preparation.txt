Per preparare i limoni ripieni di crema al tonno cominciate dalle uova sode [1]. Sistematele in un pentolino e coprite d'acqua fredda, portate a bollore e da quel momento contate 9 minuti. Trascorso il tempo scolate e sbucciatele e tritatene solo 2 [2]. Nel frattempo prendete un limone, tagliate leggermente la base [3] (quanto serve per farlo stare in piedi)
e poi tagliate la parte opposta come per formare un cappello [4]. Ponetevi su di un piano di lavoro e mettete sotto di voi una ciotolina che possa raccogliere il succo e la polpa del limone. Con un coltellino, tagliate la polpa per tutta la circonferenza interna del limone poi, con uno scavino, svuotate la polpa interna stando attenti a non bucare il fondo [5]. Procedete in questo modo per tutti e 4 i limoni. In un’altra ciotola ponete la maionese, il tonno sgocciolato e sbriciolato , i capperi [6],
le olive tritate [7], le uova tritate, l’erba cipollina [8] e il pepe macinato; mischiate il tutto fino ad amalgamare bene gli ingredienti. Con la crema ottenuta [9], riempite i 4 limoni scavati. Disponete i limoni riempiti su di un piatto di portata; inserite mezzo tuorlo sodo in uno schiaccia aglio, premete e ricavate tanti piccoli vermicelli che utilizzerete per spolverizzate la sommità dei limoni. Fate la stessa cosa con l’altra metà del tuorlo. Servite i limoni spolverizzando il piatto di portata con i vermicelli di tuorlo sodo ed erba cipollina.