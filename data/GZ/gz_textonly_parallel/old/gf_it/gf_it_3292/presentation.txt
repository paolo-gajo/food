I limoni ripieni di crema al tonno sono degli sfiziosi antipasti dall’aspetto e dalla presentazione davvero originale: la crema di tonno, viene infatti servita dentro ad un limone svuotato della polpa e cosparsa con del tuorlo d’uovo sodo sbriciolato. Questa ricetta può essere una valida idea da proporre per la festa della donna, visto il colore solare del piatto e il tuorlo d’uovo sbriciolato sul limone che ricorda la mimosa, il fiore rappresentativo di questa festa.