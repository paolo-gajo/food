Per preparare la torta degli addobbi versate in una pentola lo zucchero, il riso [1], il latte [2], i semini e il baccello di vaniglia svuotato. In ultimo aggiungete anche la scorza grattugiata del limone [3].
Mescolate [4] e cuocete a fuoco medio per un'ora, continuando a mescolare di tanto in tanto, fino a che il riso sarà cotto e il latte si sarà notevolmente ridotto [5]. A questo punto trasferite in una pirofila bassa e larga, eliminate il baccello di vaniglia [6] 
e coprite con la pellicola a contatto [7]. Lasciate raffreddare prima a temperatura ambiente, poi in frigorifero per 12 ore oppure per tutta la notte. Trascorso questo tempo, trasferite il composto di riso in una ciotola, aggiungete la panna [9]
e le uova intere [10]. Mescolate con una frusta [11], poi unite i tuorli [12]
e mescolate ancora. Aggiungete le mandorle precedentemente frullate [14], il cedro candito a cubetti [15] 
e gli amaretti sbriciolati [16]. Mescolate ancora e versate il composto in uno stampo imburrato da 35x28 cm, alto 3 cm [17]. Cuocete in forno statico preriscaldato a 175° per 60 minuti nel ripiano basso. Nel frattempo preparate la bagna: versate acqua e zucchero in un pentolino [18] e portate a ebollizione. 
Aggiungete il liquore [19] e lasciate sobbollire per altri 3 minuti [20]. Non appena la torta sarà cotta, sfornatela [21]. 
A questo punto spennellate la torta calda con la bagna appena preparata [22] così da inzupparla in modo uniforme [23]. Tagliate la torta degli addobbi in quadrotti prima di servirla [24]!