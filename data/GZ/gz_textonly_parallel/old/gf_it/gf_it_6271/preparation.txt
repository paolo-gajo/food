Per preparare la torta al cocco e Nutella, iniziate a reidratare il cocco, versandolo in una ciotolina con 200 ml di latte [1]; mescolate [2] e lasciate che assorba completamente i liquidi. Intanto nella ciotola di una planetaria ponete il burro ammorbidito e lo zucchero [3] (potete anche utilizzare uno sbattitore elettrico).
Iniziate a lavorare il composto con le fruste per ottenere una crema omogenea [4]; poi unite le uova, una alla volta aspettando che si incorpori una prima di passare alla successiva [5] e continuate a far andare la planetaria. Nel frattempo setacciate la farina con il lievito e il bicarbonato [6].
Aggiungete anche un pizzico di sale [7] poi mescolate le polveri, prima di versarle poco a poco nella planetaria [8]. Quando si saranno incorporate del tutto, versate anche il cocco reidratato [9];
infine unite i 100 ml di latte restanti [10] e continuate a lavorare il composto fino ad ottenere una crema omogenea e densa. Imburrate e foderate una teglia di 24 cm di diametro con carta da forno e versate al suo interno l'impasto [11]: livellatelo con il corso di un cucchiaio [12] e cuocete in forno statico preriscaldato a 180° per 60 minuti (se forno ventilato a 160° per circa 50 minuti). Se dovesse scurirsi troppo la superficie, dopo 30 minuti di cottura potete coprire la torta con carta alluminio e proseguire la cottura.
Una volta cotta, sfornate la torta [13] e lasciatela intiepidire. Quindi sformatela e lasciatela raffreddare completamente su una gratella. Quando sarà ben fredda, potete tagliare la torta a metà (14-15)
e farcirla con 300 gr circa di Nutella [16]. Poi ricoprite con l'altra metà della torta [17] e usate la restante Nutella per rivestire l'esterno della torta, la superficie [18]
e tutto il perimetro, aiutandovi con una spatola per distribuirla in maniera omogenea [19]. Prendete un foglio di carta, disegnate un cerchio dello stesso diametro della torta e ritagliate al centro la scritta "Cocco" [20]. Poi tagliate finemente delle fettine di cocco fresco [21].
Ora potete decorare la torta: senza appoggiare la scritta sulla torta, utilizzate la sagoma di carta per spolverizzare con del cocco disidratato la superficie e creare quindi la scritta "Cocco" sulla torta [23]. Potete aggiungere due chicci di caffè o due praline di cioccolata per evidenziare le "o" della scritta [23]. Decorate il perimetro della torta con le fettine di cocco [24] (oppure potete decorare con il cocco disidratato). La vostra torta al cocco e Nutella è pronta per essere gustata!