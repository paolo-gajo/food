Quante ricette esistono per preparare uno squisito arrosto, morbido dentro e dalla crosticina dorata e succulenta? Oggi vi proponiamo una versione che non rinuncia al gusto e a un tocco raffinato: un succulento filetto di maiale all’arancia! La lunga cottura e una salsa di accompagnamento irresistibile aromatizzata all’arancia daranno al vostro arrosto un gusto piacevolmente agrodolce che renderà la preparazione ancora più speciale. Ma non finisce qui! Ogni piatto ha il suo ingrediente segreto, quello che gli ospiti dovranno indovinare all’assaggio! Noi abbiamo scelto una spezia particolare: il pepe di Kampot, che con i suoi aromi floreali e una piccantezza molto spiccata è senza dubbio una chicca per pochi intenditori. Preparate insieme a noi il filetto di maiale all'arancia!