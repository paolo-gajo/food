Volete dare un tocco in più a un'insalata, a un piatto di pasta o, addirittura, anche alla pizza? L'olio al peperoncino è un potente alleato di tutti coloro che amano aggiungere una nota piccante a tutti i propri piatti, reglando così una sferzata di gusto anche alle pietanze più semplici. Preparare l'olio al peperoncino è facilissimo e potete utilizzarlo sia come condimento che per marinare carne o pesce prima di cuocerli alla griglia. E se volete mettere alla prova le vostre papille gustative potete provarlo anche in purezza, versandone un filo (con parsimonia!) su una fetta di pane abbrustolito: non potrete più farne a meno!