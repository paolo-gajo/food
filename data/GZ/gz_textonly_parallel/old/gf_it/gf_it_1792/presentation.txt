Quando arriva l'estate non c'è niente di meglio di una buona granita a base di frutta con cui prendersi una pausa dolcissima e rinfrescante! Noi non ve ne proponiamo una qualunque, ma una versione homemade di una delle granite più conosciute e apprezzate, appartenente alla tradizione della Sicilia, patria di questo fresco dessert: la granita al limone! Un dolce dissetante che racchiude tutta la bontà e il profumo dei limoni, ideale per concludere il pasto con un dessert fresco e ottimo come digestivo, ma perfetto anche per una merenda deliziosa dal gusto intenso e inconfondibile degli agrumi protagonisti indiscussi di questa granita! Cosa aspettate? Scoprite passo dopo passo come preparare questo freschissimo dessert al limone, anche nella versione senza gelatiera: un piacere per il palato che rinfrescherà le vostre afose giornate estive!