Uno dei giochi da tavolo più antichi e affascinanti ha ispirato il dolce di oggi: la torta a scacchi. A prima vista non può passare inosservata la golosa ricopertura di ganache che nasconde tanti strati di soffici pan di spagna chiari e scuri che si alternano sapientemente per creare un effetto a “scacchiera” divertente e gustoso. Proprio come il gioco omonimo, la torta a scacchi richiede una strategia ad incastro per realizzare il tipico motivo geometrico. Maestosa ed elegante la torta a scacchi si presta ad essere il dolce delle gradi occasioni: un evento, un compleanno o una ricorrenza, in ogni caso il successo è assicurato!