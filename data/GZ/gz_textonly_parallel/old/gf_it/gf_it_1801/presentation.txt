La pasta fave, pancetta e pomodorini è un primo piatto primaverile, da preparare con fave fresche e tenere. La preparazione prevede pochi e semplici passaggi: scottare le fave, rendere croccante la pancetta, tagliare i pomodorini, far saltare tutto in padella e unire la pasta. Avrete un piatto dal gusto deciso, dovuto all’abbinamento fave e pancetta, ma allo stesso tempo con la bella nota di freschezza dei pomodorini.