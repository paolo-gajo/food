Se volete regalare un intenso momento di dolcezza, i tortini al cioccolato bianco con panna al Maraschino sono il dessert ideale! Morbidi, golosi e con un cuore scioglievole di cioccolato bianco accompagnati da una fresca panna montata aromatizzata al liquore Maraschino. Una vera goduria per il palato, per terminare un pranzo raffinato o una cena romantica!Preparare i tortini al cioccolato bianco è semplice, bisognerà solo prestare attenzione alla cottura perchè il centro del tortino rimanga cremoso; per questo, potete cuocerne uno per regolare meglio tempi e temperatura del vostro forno per i successivi!