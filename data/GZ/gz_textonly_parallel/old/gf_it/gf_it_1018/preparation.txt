Per preparare il coniglio alla cacciatora iniziate mettendo sul fuoco il brodo vegetale. Poi prendete i pezzi di coniglio: lavateli sotto un getto di acqua corrente fresca, strofinando energicamente con le mani ogni sua parte. Quindi asciugateli accuratamente. Procedete tagliando la cipolla a julienne [1], che verserete in un tegame antiaderente con i bordi alti dove avrete fatto riscaldare dell'olio [2]. Unite anche l’aglio in camicia [3]: fate rosolare gli ingredienti.
Quando la cipolla sarà imbiondita, aggiungete le foglie di alloro [4] ed il rosmarino [5] accuratamente sciacquati e asciugati. A questo punto infarinate bene tutti i pezzi del coniglio in modo tale da ricoprirne interamente la superficie [6] Sbatteteli delicatamente sui bordi del recipiente della farina in modo da far crollare gli eccessi.
Uniteli nel tegame [7]: lasciandoli scottare per circa 10 minuti a fuoco vivo [8] e mescolando continuamente per non farli bruciare. Non appena saranno bern rosolati e si sarà formata una leggera crosticina potrete regolate di sale [9] e pepe.
Dopodiché togliete l’aglio [10] e sfumate con il vino [11]. Lasciate evaporare e infine unite i pelati, schiacciandoli leggermente con le mani o la forchetta [12].
Cuocete per circa 50 minuti a fuoco dolce aggiungendo poco per volta dei mestoli di brodo [13], continuando a mescolare per evitare che la carne attacchi al fondo del tegame [14]. Trascorso il tempo di cottura la carne dovrà risultare molto morbida e la salsa densa [15]. A questo punto potete portare in tavola il vostro coniglio alla cacciatora e gustare ancora caldo [15]!