I petali di rosa brinati, possono essere utilizzati per decorare dolci di vario tipo, conferendo al piatto stesso eleganza e raffinatezza. La preparazione, che avviene spennellando i petali con albume d’uovo e passandoli successivamente nello zucchero semolato, è molto facile e veloce e garantisce un risultato entusiasmante. Poichè i petali saranno gustati insieme alla preparazione che guarniranno, scegliete delle rose non trattate o meglio ancora del vostro giardino, magari di svariati colori e sfumature in modo da creare tanti petali brinati da posare sui vostri dolci per renderli ancora più invitanti e preziosi.