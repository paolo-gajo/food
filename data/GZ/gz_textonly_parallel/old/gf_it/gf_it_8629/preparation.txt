Per realizzare la ciambella ricotta e limone versate le uova e lo zucchero di canna in una ciotola [1], aggiungete anche un pizzico di sale e montate con le fruste elettriche [3]per un paio di minuti [3].
Unite anche il burro fuso a temperatura ambiente [4] e lavorate sino a completo assorbimento. A questo punto aggiungete anche la ricotta [5] e continuate a montare il composto [6].
Quando il composto risulterà omogeneo, aromatizzate con la scorza di limone [7] e poi incorporate la farina setacciata [8] e il lievito [9], lavorate ancora l’impasto finché non sarà omogeneo.
Imburrate e infarinate uno stampo da ciambella del diametro di 23 cm con un bordo alto 10 cm. Versate l’impasto nella teglia [10] e cuocete in forno statico a 180° per 50-55 minuti. A cottura ultimata, sfornate la ciambella ricotta e limona, lasciatela raffreddare [11], quindi sformatela e decoratela in superficie con zucchero a velo [12].