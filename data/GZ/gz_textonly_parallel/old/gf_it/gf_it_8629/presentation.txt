Di ciambelle ne abbiamo realizzate così tante da averne perso il conto… dai classici ciambelloni della nonna, con la loro semplice e intramontabile bontà, fino a quelli più golosi come la ciambella al cioccolato, divertendoci anche a sperimentare stampi dalle linee geometriche più articolate e scenografiche, che conferiscono un tocco accattivante a questi dolci senza tempo. La ciambella ricotta e limone è una nuova ricetta che vi garantirà tutta la morbidezza che ci si aspetta da queste soffici delizie, complice il formaggio cremoso che meglio si accompagna ai dolci. La scorza di limone manterrà la sua profumata promessa stuzzicando i palati di tutta la famiglia!E per una variante senza burro provate il nostro ciambellone all'olio o la ciambella con gocce di cioccolato! 