Come sorprendere gli amici che arriveranno per la cena di stasera? Niente di più semplice se preparerete anche voi le nostre sfiziose bruschette al pesto di erbe e sardine grigliate. Un’idea semplice e veloce per rendere speciali delle bruschette. Le sarde infatti si prestano benissimo ad essere accompagnate da questo pesto veloce alle erbe, se volete è una sorta di rivisitazione della classica salsa verde, che in genere sta bene specialmente con le grigliate di carne. Ma a rendere davvero speciale il tutto è la presenza delle susine, che grazie alla loro punta di dolcezza mista ad una nota di acidità sgrasserà il palato preparandolo per il prossimo boccone. Potete abbinare queste bruschette ad un sontuoso crostino con salmone marinato per un antipasto dalle note tutte marine.