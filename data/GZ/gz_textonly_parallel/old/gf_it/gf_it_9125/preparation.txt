Per preparare il salmone alle mele iniziate ad occuparvi proprio di queste. Lavatele, dividetele a metà [1] e utilizzando un coltellino eliminate il torsolo [2]. A questo punto tagliate le mele a fette non troppo sottili [3]
e dividete ogni fetta in tre triangolini [4]. Prendete i vostri filetti di salmone e adagiate le mele sopra [5]. Prendete un'altra ciotolina e aggiungete la paprika e la curcuma in polvere (ne basterà la punta di un cucchiaino di ciascuna) [6]
un pizzico di sale e mescolate il tutto con un cucchiaino [7]. Adagiate i filetti di salmone su una teglia foderata con carta forno, leggermente unta [8] e spolverizzate con le spezie [9]. Cuocete in forno statico preriscaldato a 220° per 20 minuti.
Nel frattempo occupatevi del cavolo rosso: tagliatelo finemente [10], trasferitelo in una ciotola e aggiungete il sale [11]. Mescolate con una forchetta [12], attendete 15-20 minuti,
poi scolatelo dal liquido che avranno rilasciato [13] e sciacquatelo sotto l'acqua corrente [14]; questo passaggio serve ad intenerire il cavolo. Trasferitelo nuovamente in una ciotola condite con pepe e olio [15]. Non sarà necessario aggiungere il sale.
Sfornate i filetti ormai cotti e ben dorati [16]; disponete un letto di cavolo rosso su un piatto da portata e posizionateci i filetti [17], decorate con le foglioline di menta e servite subito [18].