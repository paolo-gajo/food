Per preparare la drip cake come prima cosa realizzate l'impasto di base. Fondete il cioccolato bianco e lasciatelo intiepidire. Nella ciotola della planetaria versate lo zucchero semolato, il burro morbido, l’estratto di vaniglia [1] e lavorate per circa 1 min con la frusta. Spegnere la planetaria e aggiungete le uova [2]. Lavorate il composto sino a completo assorbimento delle uova, poi aggiungete il cioccolato bianco, ormai tiepido [3].
Lavorate il composto per qualche secondo con la frusta, poi aggiungete la farina [4] ed il lievito [5]. Lavorate nuovamente il composto con la frusta e versate il latte a filo a temperatura ambiente [6]
e lavorate per altri 2 min, fino ad ottenere un composto lescio ed omogeneo [7]. Versare quindi la massa in 3 stampi da 18 cm, precedentemente rivestiti con carta forno, e cuocete in forno statico preriscaldato a 180° nel ripiano centrale, per 45 minuti. Se i 3 stampi non dovessero entrare insieme in forno, potete cuocerne prima 2 e lasciare l'altro a temperatura ambiente. Nel frattempo preparate la ganache. Montate i 100 g di panna [9] e teneteli in frigo sino all'utilizzo.
Versate la restante panna in un pentolino [10] e portate a bollore. Versate i lamponi in un contenitore dai bordi alti e frullate con un minipimer [11] fino ad ottenere una purea. Trasferite il cioccolato in una ciotola e non appena la panna inizierà a bollire versatene la metà sul cioccolato [12].
Mescolate con una frusta [13] e versate poi la panna calda rimasta [14]. Mescolate il composto sino a completo scioglimento del cioccolato [15]. 
Versate la purea di lamponi all'interno della ganache [16], mescolate bene con una frusta [17], poi frullate leggermente con il minipimer senza incorporare aria [18]. 
Coprite con pellicola e lasciate raffreddare a temperatura ambiente [19]. Ora occupatevi della copertura. Portate ad ebollizione la panna in un pentolino e versatela sul cioccolato, che avrete sistemato in una ciotola [20]. Mescolate bene il composto sino a completo scioglimento del cioccolato [21] 
e aggiungete il burro [22]. Mescolate bene fino a che non si sarà sciolto [23]. Coprite con pellicola e tenete a temperatura ambiente fino all'utilizzo. Non appena le tre torte saranno pronte sfornatele e sformatele su una gratella [24]; in questo modo si raffredderanno più velocemente. Lasciate raffredare un'ora a temperatura ambiente e un'ora in frigorifero. 
Preparare la crema al burro. Versate il burro morbido e lo zucchero a velo nella ciotola della planetaria [25]. Lavorate per circa 1 min con la frusta, poi aggiungete anche la grappa [26]. Azionate nuovamente la planetaria e lavorare la crema con la frusta per circa 5 min ottenendo un composto liscio, spumoso e lucido [27]. Tenete da parte a temperatura ambiente, fino all'utilizzo.
Riprendete quindi le vostre basi. Rifilate con un coltello a sega lungo sia la superficie [28], che la base [29]. Realizzate questa operazione per tutte e 3 le torte [30]. 
Riprendete la ganache ai lamponi e lavoratela con una frusta [31]. Aggiungete poco per volta la panna montata e mescolate delicatamente [33] fino ad ottenere una crema omogenea. 
Trasferire la crema al burro in una sacca da pasticcere con bocchetta da 1 cm [34]. Posizionare una delle torte come base su un piatto da lavoro. Per non sporcarlo potete posizionare tra la torta e il piatto un foglio di carta forno. Realizzate un bordo con la crema al burro su tutta la circonferenza della torta [35], posizionate al centro un po' della ganache di cioccolato e lamponi [36] 
e spargetela con un cucchiaio [37]. Adagiate sulla crema il secondo strato di torta al cioccolato bianco e farcite come appena fatto per il primo strato [38]. Terminate adagiando l’ultimo disco di torta al cioccolato bianco [39].
Ricoprite la superficie con la ganache rimasta, livellandola bene [40]. Poi utilizzando la spatolina livellate bene anche i bordi della torta [41] e lasciate raffreddare in frigorifero per 15 min. Riprendete quindi la torta dal frigorifero e spargete un po' di crema al burro sui bordi della torta [42]. 
Livellate bene con una spatola [43], poi ricoprite anche la superficie [44] e livellate ancora con la spatola. La torta dovrà essere ricoperta completamente dalla crema al burro. Lasciate raffreddare in frigorifero per 1 ora. A questo punto scaldate per pochi istanti la ganache, e utilizzando un cucchiaino realizzate l'effetto drip colando un po' di ganache su tutto il bordo esterno [45]. Fate in modo che alcune gocce scendano più di altre versando una quantità diversa di ganache. 
Ricoprire, poi, la superficie con la ganache avanzata [46] e livellate delicatamente con una spatola [47]. Decorate la superficie con i lamponi e le more, finendo con qualche piccola meringa [48]. La drip cake è pronta da servire. 