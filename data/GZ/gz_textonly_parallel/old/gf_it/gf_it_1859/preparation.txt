Per preparare le polpette di baccalà per prima cosa dissalate il baccalà sciacquandolo bene sotto l’acqua corrente e ponendolo a bagno per due giorni in acqua fredda e cambiando l’acqua almeno due volte al giorno.Intanto ponete in un mixer la mollica di pane [1], frullatela finemente e mettetela in una ciotola [2]. Passati i due giorni, asciugate bene il baccalà [3]
e poi tagliatelo a pezzetti [4]. Private delle lische i filetti di merluzzo con l’aiuto di una pinzetta e tritateli finemente con un coltello, oppure metteteli nel mixer per qualche secondo (5-6).
In una ciotola capiente ponete la mollica tritata, il prezzemolo,il timo, l’aglio [7], il baccalà [8] e per ultimo il parmigiano grattugiato [9].
Unite quindi due uova [10] e aggiustate di sale e di pepe. Mescolate bene per amalgamare il tutto in modo da ottenere un panetto compatto. Con le mani formate delle piccole palline con l’impasto [11] e adagiatele su un vassoio. Predisponete tre ciotole: una per la farina, una per il pangrattato e una in cui mettere un uovo sbattuto. Passate quindi le palline prima nella farina [12],
poi nell’uovo sbattuto e infine nel pangrattato [13]. Friggete le polpette in olio di semi ben caldo [14]. Quando le polpette saranno dorate scolatele con l’aiuto di una schiumarola e posatele su della carta assorbente [15] in modo che perdano l'olio in eccesso.