Tutti i bambini sognano l’arrivo del Natale per aprire i regali sotto l’albero e poter mangiare qualche dolce in più… ma con la ricetta di oggi li faremo felici anche quando sono seduti a tavola: le stelline di patate, infatti, sono così buone e invitanti che saranno un richiamo irresistibile per grandi e piccini! Perfette per accompagnare sia secondi di carne che di pesce, le stelline di patate sono un modo gustoso e originale per vestire la vostra tavola a festa.