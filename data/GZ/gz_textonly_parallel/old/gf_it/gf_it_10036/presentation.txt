Un brindisi di buon augurio e tante lenticchie porta fortuna: sono questi i must dell'ultimo dell'anno! Chi è stanco delle solite lenticchie in umido può sperimentare una ricetta appetitosa da servire come antipasto di san Silvestro: i mini gateau di lenticchie. Ispirati al tradizionale gateau campano, abbiamo pensato a una sfiziosa rivisitazione della ricetta in formato monoporzione. All'interno di questi graziosi tortini scoprirete un ripieno di spinaci e lenticchie e un cuore filante di mozzarella irresistibile!