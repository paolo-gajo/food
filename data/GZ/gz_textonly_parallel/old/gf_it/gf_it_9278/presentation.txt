I biscotti al cucchiaio sono una deliziosa alternativa ai tipici biscotti di pasta frolla realizzati con farina, burro, zucchero e uova. A differenza dei classici frollini, in questo caso non avrete bisogno di formine e stampini vari: basteranno due cucchiai per dare forma ai vostri golosi dolcetti che saranno pronti in 30 minuti! Rustici, genuini e profumati come quelli che sfornava la nonna, i biscotti al cucchiaio sono arricchiti con farina di mandorle e un pizzico di cannella.  Potete renderli più golosi con gli ingredienti che preferite. Inzuppateli nel latte o nel caffè per iniziare la giornata col piede giusto… saranno così buoni da fare concorrenza anche agli amati biscotti con gocce di cioccolato!