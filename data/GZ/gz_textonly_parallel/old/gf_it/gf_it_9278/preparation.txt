Per preparare i biscotti al cucchiaio per prima cosa assicuratevi che gli ingredienti siano a temperatura ambiente. In una ciotola unite il burro morbido con il sale [1] e lo zucchero di canna [2] e lavorate per un paio di minuti con le fruste elettriche, poi versate l’uovo [3] e mescolate per un altro minuto.
Ora aggiungete la farina 00 [4], la farina di mandorle [5] e la cannella [6].
Unite anche il lievito [7] e, mentre amalgamate il tutto con le fruste, versate il latte a filo [8]. Continuate a lavorare [9] fino ad ottenere un composto omogeneo.
Foderate una leccarda con carta forno, prelevate una cucchiaiata di impasto [10] e aiutatevi con un altro cucchiaio per farlo scivolare sulla teglia, lasciando qualche centimetro di distanza fra un biscotto e l'altro [11]. Cuocete in forno statico preriscaldato a 180° per circa 15 minuti. Una volta cotti, sfornate e lasciate raffreddare i vostri biscotti al cucchiaio prima di gustarli [12]!