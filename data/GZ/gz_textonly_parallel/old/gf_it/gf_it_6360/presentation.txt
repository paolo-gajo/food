La fragola, il frutto primaverile per eccellenza con la sua polpa succosa e fresca! Che ne dite di impiegare questa prelibatezza per preparare un dolce? Nella ricetta della torta di fragole, però, non dovrete solo utilizzarle fresche per farcire o guarnire, andranno frullate insieme agli altri ingredienti dell'impasto. Otterrete così una torta soffice, dal gusto delicato e dal colore rosato, che potrete arricchire con panna montata e fettine di fragole fresche! Una vera delizia da servire come fine pasto o per una merenda golosa, ma anche una perfetta torta di compleanno, come la "cugina" torta mascarpone e fragole. Vi è piaciuta l'idea di aggiungere la frutta frullata all'impasto? Provate anche il pan di pesche e vedrete che l'estate diventerà improvvisamente più dolce!