Per preparare la torta di fragole, inizate facendo sciogliere il burro a fuoco dolce, poi lasciatelo intiepidire. Dividete gli albumi dai tuorli delle 2 uova necessarie alla ricetta. Sbattete gli albumi con le fruste elettriche [1] fino a montarli a neve ferma [2]. Lavate e togliete le foglioline da 240 g di fragole, quindi ponetele nel mixer [3].
Versate anche i 2 tuorli [4], lo zucchero [5] e il succo di mezzo limone [6].
Unite la farina [7] e il lievito [8]. Frullate il tutto fino ad ottenere un composto omogeneo. Poi versate il burro fuso intiepidito [9].
Frullate nuovamente per amalgamare il burro al resto degli ingredienti [10]. A questo punto potete unire l'impasto alle fragole con gli albumi, mescolando con una marisa dall'alto verso il basso [11] per non smontare gli albumi montati. Imburrate e infarinate uno stampo da 23 cm di diametro [12].
Versate l'impasto all'interno dello stampo [13], quindi cuocete la torta a 180° per circa 55 minuti in forno statico preriscaldato. Una volta pronta [14], sfornate la vostra torta e lasciatela intiepidire, poi potrete sformarla. Preparate la farcitura: lavate e togliete le foglioline dalle fragole quindi tagliatele a fettine [15].
Montate la panna fresca possibilmente con fruste e ciotola ben fredde [16]. Ora che la torta è fredda, potete dividerla a metà [17] [18].
Farcite la base con la confettura alle fragole [19], la panna montata [20] e le fettine di fragole [21].
Poi adagiate l'altro disco di torta sulla farcitura [22], decorate con zucchero a velo la superficie [23] e guarnite con fragole fresche [24]. La vostra torta alle fragole è pronta per essere divorata!