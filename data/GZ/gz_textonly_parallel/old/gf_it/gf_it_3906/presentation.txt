L'ingrediente segreto in cucina? In realtà possono essere molti, ma uno dei più importanti è la fantasia. Non è necessario creare piatti elaborati, ma creatività significa anche accostare ingredienti di stagione in maniera originale e saporita per ideare ogni volta un piatto sorprendente, nella sua semplicità. Le patate arrosto con mele, arance e Grana Padano sono proprio questo: un contorno perfetto per i primi freddi, ideale da condividere e che mette insieme il buono della frutta con i colori vivaci del cavolo cappuccio e la dolcezza del formaggio. Tutto racchiuso in un guscio edibile. Le patate arrosto con mele, arance e Grana Padano diventeranno il vostro antipasto o contorno per ogni occasione!