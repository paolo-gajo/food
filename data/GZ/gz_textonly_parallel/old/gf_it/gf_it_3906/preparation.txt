Per preparare le patate arrosto con mele, arance e Grana Padano, iniziate lessando le patate per circa 30 minuti [1]. Una volta cotte, senza pelarle, rimuovete la calotta [2], svuotatele con un cucchiaino oppure uno scavino [3], lasciando 1 cm ci circa di bordo.
Una volta scavate ponetele su una teglia foderata con carta forno e spolverizzate la base interna con il Grana Padano DOP grattugiato [4]. Condite con un filo d’olio [5] e cuocete in forno statico preriscaldato per 25 min a 200°. Poi passatele al grill per altri 5 minuti. Intanto preparat il ripieno: tritate la polpa delle patate [6].
Tagliate a fettine sottili il cavolo cappuccio [7], mondate e affettate sottile anche lo scalogno [8] e fatelo soffriggere per 2-3 minuti in una padella con un filo d'olio. Poi versate anche il cavolo cappuccio [9].
Unite anche metà della polpa delle patate [10]. Mescolate [11], salate a piacere e condite anche con origano e rosmarino. Cuocete per circa 10 minuti, mescolando spesso. Preparate il resto del condimento tagliando le mele prima a fette sottil [12] e poi a pezzetti più piccoli.
Pelate a vivo l’arancia [13], dividetela in spicchi [14] e tagliateli a metà [15].
Unite l'arancia alle mele in una ciotola [16], versate anche il cavolo cappuccio intiepidito, la restante polpa di patate, condite con il pepe di Sechuan macinato al momento. Mescolate bene [17]. Ricavate delle scaglie sottili di Grana Padano DOP [18]
e unitele al resto del condimento [19]. Riempite i gusci di patate con l’insalata [20] e decorate con dell'origano fresco e rosmarino a piacere. Le vostre patate arrosto con mele, arance e Grana Padano sono pronte per essere gustate [21].