La pasta alla carrettiera è un primo piatto molto gustoso realizzato con pochi e semplici ingredienti. Il nome sembra derivare dai carrettieri siciliani che preparavano questa pietanza di facile conservazione per poterla gustare durante i loro spostamenti.La pasta alla carrettiera conosce diverse versioni, viene proposta anche nella cucina romana e in varianti più recenti con aggiunta, ad esempio, di funghi e tonno. In questa ricetta la proponiamo un condimento di aglio, peperoncino, Pecorino e prezzemolo a crudo, in cui amalgamare gli spaghetti. Un sughetto stuzzicante e veloce che si preparara nel tempo di cottura della pasta. Con la pasta alla carrettiera farete felici gli amanti dell'aglio, ma tranquillizzate anche i più timorosi: l'aglio crudo sarà più digeribile se avrete cura di eliminare il germoglio interno!