Per realizzare il toast di patate alla pizzaiola per prima cosa lavate le patate sotto l’acqua corrente e mettetele in una pentola capiente piena d’acqua. Fatele cuocere per circa 35 minuti [1]. Quando saranno morbide, toglietele dal calore e lasciatele intiepidire. Private le patate della buccia, passatele nello schiacciapatate e raccogliete la purea in una ciotola [2]. Unite l’uovo [3] al composto.
Aggiungete ancheil sale e la farina 00 [4]. Mescolate il composto fino ad ottenere un panetto morbido e ben lavorabile [5]. Mettete su un piano da lavoro un foglio di carta forno e cospargetelo con del pangrattato. Prelevate una quantità di impasto (80 g) e adagiatelo sul foglio di carta forno, date con le mani una forma quadrata [6]. 
Versate sal centro un cucchiaino di passata di pomodoro [7], l'origano, il basilico ed una fetta di mozzarella ben scolata e asciugata [9].
Richiudete il ripieno [10] sempre con una quantità di impasto alle patate ( sempre 80 g) e con le mani date sempre la forma quadrata [11]. Con le dosi indicate otterrete 4 toast [12]. 
 In una padella antiaderente fate scaldare l’olio extra vergine di oliva. Aggiungete i toast di patate alla pizzaiola massimo due per volta [13], fateli dorare da entrambi i lati rigirandoli di tanto in tanto per circa 10 minuti [14]. Servite i toast di patate alla pizzaiola ben caldi [15].