Per preparare le lasagne al pistacchio per prima cosa versate i pistacchi nel mixer con 20 g di olio [1]. Frullateli per circa 1 minuto sino ad ottenere un impasto grezzo [2]. Preparate la besciamella versando in un pentolino capiente il latte [3]. Scaldare sino a leggero bollore.
In un'altra pentola versate il burro [4] e scioglietelo a fuoco basso. Quando il burro sarà completamente sciolto unite la farina [5] e mescolare bene ottenendo un roux molto denso. Unite poco alla volta il latte caldo [6] mescolando con la frusta sino ad aggiungere tutto il latte. Cuocete a fuoco basso per addensare la salsa che deve risultare abbastanza liscia.
Spegnete il fuoco ed aggiungete i pistacchi tritati nel mixer [7]. Mescolate bene [8], coprite con pellicola e tenete da parte a temperatura ambiente. In una padella fate soffriggere lo spicchio d’aglio con un filo di olio [9]. Aggiungete il rosmarino tritato e il timo. Lasciate soffriggere il tutto per circa 1 minuto.
Unite la polpa di maiale tritata [10]. Mescolate e cuocete per circa 5 minuti a fuoco medio. A questo punto sfumare con il vino bianco [11] e lasciate evaporare l’acol completamente. Cuocete per altri 5 minuti. Spegnete il fuoco, togliete l’aglio [12].
Salate [13] e pepate. Saltate in padella i pistacchi pelati con filo di olio [14], un pizzico di sale [15] e tenete da parte. 
Componete la lasagna imburrando leggermente la pirofila e creando un primo strato sottile di besciamella al pistacchio [16]. Adagiate sullo strato di besciamella 3 fogli di pasta [17] e realizzate un altro strato di besciamella [18]. 
Continuate la composizione aggiungendo un cucchiaio abbondante di carne rosolata [19], il caciocavallo grattugiato grossolanamente e qualche pistacchio saltato [20]. Continuate [21] realizzando 5 strati di pasta seguendo lo schema precedente.
Terminate con uno strato di besciamella, carne rosolata, caciocavallo, grana padano [22], pistacchi saltati ed abbondante pepe [23]. Cuocete in forno statico preriscaldato a 190° per 30 minuti. Sfornate e lasciate intiepidire leggermente prima di servire.