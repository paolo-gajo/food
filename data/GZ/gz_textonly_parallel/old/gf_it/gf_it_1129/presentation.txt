E’ indubbiamente il dolce più amato dagli italiani, immancabile nella carta dei dessert dei ristoranti ma anche la scelta prediletta tra le delizie fatte in casa. Le sue rivisitazioni non conoscono limiti e noi da sempre ci divertiamo a sperimentare le più golose varianti: al limone, all'arancia e alle fragole classico o senza uova! nelle versioni alla frutta ma anche al cardamomo per chi ama esplorare sapori esotici e infine anche una ricetta vegan, per rendere questo dolce alla portata di tutti. Cavalcando quest’onda fantasiosa, vi proponiamo qui il tiramisù ai frutti di bosco, servito in raffinati bicchierini monoporzione e realizzato con frutti rossi freschi e una crema vellutata da preparare al volo. Questa dolcezza al cucchiaio sarà la vostra carta vincente per concludere una piacevole serata in compagnia!