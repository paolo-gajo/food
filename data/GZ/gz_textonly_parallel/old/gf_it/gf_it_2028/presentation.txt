Il pane in cassetta è un pane fatto in casa morbido e gustoso. Una magia che nasce dall'unione di pochi ingredienti e lievita in poche ore. Conosciuto anche come pan bauletto o pancarrè il pane in cassetta è perfetto per realizzare toast, tramezzini, sandwich e tartine. Ma questi non sono i suoi unici utilizzi, infatti potrete tostarlo leggermente e gustarlo con confetture e creme spalmabili per una ricca colazione. Realizzarlo è così semplice che siamo sicuri che smetterete di comprarlo. Provate anche la nostra versione integrale, realizzata con un procedimento davvero particolare, il water roux.