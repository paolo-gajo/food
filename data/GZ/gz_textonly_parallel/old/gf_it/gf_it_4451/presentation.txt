Quando i formaggi sono protagonisti dei primi piatti la golosità è garantita: lo sappiamo bene noi che abbiamo arricchito il nostro ricettario con morbidi gnocchi, vellutate pennette e da oggi si aggiunge alla lista anche un saporito risotto ai 4 formaggi che vi delizierà al primo boccone entrando di diritto nell’Olimpo dei comfort food. Formaggi freschi, erborinati e dai sapori decisi, a voi la scelta del mix appetitoso: noi abbiamo scelto Taleggio, Gorgonzola, Groviera e Grana Padano. Lasciatevi tentare da questo primo piatto candido e avvolgente e ricordatevi di gustarlo ben caldo!