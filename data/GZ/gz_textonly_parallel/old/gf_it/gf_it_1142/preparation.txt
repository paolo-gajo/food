Per preparare i piattoni al pomodoro incidete con un coltello una croce alla base dei pomodori ramati [1], quindi sbollentateli in acqua calda per circa 1 minuto [1]. Scolateli [3]
e fateli intiepidire immergendoli in una ciotola piena d’acqua fredda [4]. Lavate i piattoni sotto l’acqua corrente [5], poi spuntateli [6]
e tagliateli a losanghe [7]. Recuperate i pomodori e pelateli tirando la buccia in corrispondenza delle incisioni praticate in precedenza [8]. Dividete in spicchi i pomodori [9]
ed eliminate la parte interna con i semi [10]. Mondate e affettate la cipolla rossa [11], scaldate in un tegame l’olio [12],
aggiungete la cipolla [13], lasciatela stufare a fuoco basso per 5 minuti, poi versate i pomodori [14], lasciate insaporire un paio di minuti, quindi versate anche i piattoni [15].
Aggiungete poca acqua calda, circa 2 mestoli [16], salate [17] e pepate, coprite con il coperchio [18]
Cuocete i piattono per circa 10 minuti, poi versate la passata di pomodoro [19] e proseguite la cottura per circa 5 minuti o il tempo necessario a far restringere il sugo [20]. Servite ben caldi i vostri piattoni al pomodoro conditi a piacere un giro di olio extravergine [21]!