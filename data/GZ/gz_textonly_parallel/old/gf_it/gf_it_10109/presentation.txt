Una morbida e saporita lasagna al ragù di sgombro e funghi è quello che ci vuole la domenica, per deliziare il palato con un piatto fumante e godersi così il meritato relax dopo le fatiche della settimana. Oggi vi proponiamo questa versione, tipicamente autunnale, perfetta da preparare quando i funghi sono freschi e racchiudono tutti i profumi del sottobosco. Nelle lasagne con ragù di sgombro e funghi abbiamo scelto i, chiamati anche cantarelli, hanno un sapore delicato inconfondibile e un colore ambrato che si sposa perfettamente con i tocchetti di sgombro, un pesce azzurro tra i più gustosi che potete apprezzare anche nella versione all'arancia. Le carni sode e dal gusto deciso di questo pesce, infatti, sono la conclusione perfetta del condimento intervallato da strati colorati di lasagne verdi e ricca besciamella. In un originale incontro terra e mare, queste lasagne verdi racchiudono sapori particolari e avvolgenti che vi conquisteranno… al primo strato! Superiamo il concetto classico di lasagne ai funghi e passiamo alla svolta con le lasagne al ragù di sgrombro e funghi: si comincia!