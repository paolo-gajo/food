Lo spumante è nei calici e tutti sono pronti per brindare! Per accompagnare i festeggiamenti di Natale e Capodanno o per ogni occasione da celebrare con amici e parenti ecco un antipasto sfizioso da offrire come finger food, insieme alle tartine: tris di canapè di pan brioche con gamberi. Deliziosi rettangoli di pan brioche tostato in forno su cui adagiare una combinazione di ingredienti e sapori davvero gustosa. I protagonisti sono i gamberi: marinati, avvolti nella pancetta o accompaganti da una sottile fetta di zucchina, vi sorprenderanno in ogni variante. Al posto del burro con cui vengono solitamente spalmate le fette di pane prima di condirle, abbiamo scelto delle salse davvero speciali per rendere questi bocconcini una vera festa per il palato: ai gamberi marinati abbiamo abbinato una riduzione al basilico, con il canapè di gamberi e pancetta una maionese alla paprika e abbiamo scelto lo zenzero per rendere più particolare il binomio gamberi e zucchine!