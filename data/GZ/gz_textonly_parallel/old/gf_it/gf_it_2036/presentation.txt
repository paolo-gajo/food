Le patate servite come contorno accontentano tutti i palati, che siano al forno, fritte o alla birra mettono sempre tutti d’accordo. Ma avete mai assaggiato le patate sabbiose? La ricetta è semplicissima: gustosi spicchi di patate avvolti da una panatura “sabbiosa”, insaporita con un trito di erbe aromatiche e un filo di olio di oliva e resa croccante dalla cottura in forno. Le patate sabbiose sono una pietanza da preparare tutto l’anno, ideali da accompagnare con un tradizionale arrosto nella stagione più fredda o con dei gustosi involtini nei mesi più caldi.