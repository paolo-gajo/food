Per realizzare le patate sabbiose, pelate le patate e tagliatele a spicchi [1] poi ponetele in una ciotola con acqua fredda per non farle annerire. Intanto tritate finemente il rosmarino e la salvia [2] e tenete da parte il trito. Ora prendete la pagnotta, eliminate la crosta con un coltello [3],
tagliate grossolanamente la mollica [4] e ponetela in una ciotolina, aggiungete il pangrattato [5], il trito di erbe aromatiche [6]
e uno spicchio di aglio schiacciato [7]. Ora scolate gli spicchi di patate in un colino poi versate il trito di mollica e aromi sulle patate [8], condite con un filo di olio di oliva [9],
sale [10] e pepe a piacere. Mescolate gli spicchi di patate e versateli in una teglia rivestita con carta da forno precedentemente inumidita e poi ben strizzata in modo che aderisca meglio alla teglia,per ultimo ricoprite le patate con un cucchiaio di pangrattato [11]. Cuocete le patate sabbiose in forno statico a 180° per 40 minuti ( se forno ventilato a 160° per 30 minuti) e poi passatele al grill per 5 minuti. A cottura ultimata le vostre patate sabbiose saranno dorate e croccanti [12], sfornatele e lasciatele intiepidire prima di servirle.