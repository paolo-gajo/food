L'orzotto con zucchine e fiori di zucca è un modo gustoso per presentare in tavola un primo piatto a base di cereali. E' ideale come prima pietanza in una cena estiva, da proporre anche ai vostri amici vegetariani!L'orzotto è un piatto dal carattere rustico ma dal sapore delicato. L'orzo perlato viene lessato e aggiunto in padella per farlo saltare insieme alla zucchina e a teneri fiori di zucca. Il tutto viene profumato da foglie di basilico fresco e sfumato con del vino bianco che esalta gli aromi. Se volete speziare il vostro orzotto con zucchine e fiori di zucca potrete aggiungere lo zafferano o il curry che daranno un gusto esotico e più colore alla vostra preparazione!