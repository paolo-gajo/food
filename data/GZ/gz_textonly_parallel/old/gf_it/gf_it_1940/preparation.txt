Per preparare l'insalata di farro alla greca iniziate cuocendo il farro perlato. Versatelo in una pentola d'acqua bollente e salata [1] e quando sarà al dente scolatelo [2]. Passatelo velocemente sotto l'acqua corrente fredda per fermarne la cottura [3]
Dopodiché trasferitelo in una ciotola, irrorate con un filo d'olio [4], mescolate e fate intiepidire [5]. Intanto mondate la cipolla e tagliatela finemente [6].
Versatela in una ciotola con acqua e ghiaccio [7], così diventerà croccante e perderà parte del suo sapore acre [8]. Dopo aver sciacquato i capperi abbondantemente sotto acqua corrente per rimuovere il sale in eccesso, tritateli al coltello insieme alle olive nere denocciolate [9].
Lavate e asciugate i pomodorini e poi tagliateli in 4 parti [10]. Versate nella ciotola del farro ingredienti: i pomodori [11], le olive e i capperi tritati [12],
le cipolle affettate e scolate [13] e sbriciolate la feta a mano versandola nell'insalata [14]. Poi aggiungete i filetti di tonno sgocciolati [15], 
un pizzico di sale e la scorza di limone grattugiata, infine il basilico spezzettato a mano [16] e date una bella mescolata [17]. Ed ecco pronta la vostra insalata di farro alla greca, buon appetito [18].