Per realizzare il budino al cioccolato, per prima cosa tritate grossolanamente il cioccolato fondente [1]. Versate in un tegamino il latte e fatelo scaldare [2]; intanto mettete in un'altra casseruola il burro tagliato a pezzetti, fate sciogliere a fuoco lento, e unite lo zucchero [3].
Aggiungete il cioccolato fondente tritato [4] e mescolate con una frusta. Quando il cioccolato sarà sciolto unite, un po’ alla volta, la farina setacciata [5] e mescolate sempre, facendo amalgamare bene il tutto [6].
Versate il latte bollente tutto in una volta nel composto di cioccolato [7] e fate cuocere il composto a fuoco basso, sempre mescolando, fino a quando si sarà addensato (8-9). Lasciate quindi sobbollire per 5 minuti e spegnete il fuoco.
Versate il budino in un uno stampo unico [10], lasciate intiepidire e mettete il budino in frigorifero a raffreddare per almeno due ore. Intanto montate la panna (vedi qui) e tagliate le fragole a fette. Quando sarà ben compatto, sformate il budino su di un piatto da portata e decoratelo con ciuffi di panna montata sui lati [11] e sulla superficie e guarnite con le fette di fragola secondo la vostra fantasia! Ecco pronto il vostro budino al cioccolato con panna e fragole!