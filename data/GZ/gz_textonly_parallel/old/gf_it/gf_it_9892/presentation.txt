“Il Carciofo dal tenero cuore si vestì da guerriero”... comincia così la celebre ”Ode al carciofo” di Pablo Neruda e mai verso ci sembrò più adatto per presentare la ricetta di oggi, la parmigiana di carciofi! Una variante della classica parmigiana di melanzane che ha per protagonista proprio questo fiore della terra, che nasconde sotto la sua corazza spinosa un gusto delicato dalle note amarognole. Noi abbiamo optato per una versione bianca senza pomodoro, con strati alternati di carciofi fritti, formaggio Casera e Parmigiano: un piatto vegetariano ma di carattere che potrete includere tranquillamente anche nel vostro menù di Pasqua, presentato in graziose monoporzioni! Servitela come antipasto, contorno saporito o magari in un'unica teglia come piatto unico… la parmigiana di carciofi vi regalerà una “poesia” di sapori!