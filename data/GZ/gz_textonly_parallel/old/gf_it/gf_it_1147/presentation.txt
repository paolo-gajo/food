Fritte, grigliate, trifolate, ripiene…voi come le preferite le zucchine? Questi ortaggi estivi sono così versatili da poterli utilizzare sia in preparazioni salate che in quelle dolci, come la scarpaccia viareggina, una torta della tradizione toscana che inganna l’occhio ma conquista il palato. Qui vi sorprenderanno ancora in una veste nuova e appetitosa con la ricetta delle pizzette di zucchine estive. La base è quella della schiacciata di zucchine, mentre per la farcitura vi proponiamo tre alternative stuzzicanti e vegetariane, una più buona dell’altra. Siete pronti a dare una svolta insolita e gustosa ai vostri buffet?