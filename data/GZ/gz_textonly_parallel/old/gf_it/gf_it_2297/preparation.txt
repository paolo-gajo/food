Per realizzare i ceci al pomodoro mettete in ammollo i ceci in acqua fredda, con una puntina di bicarbonato [1] e lasciateli in acqua per almeno dodici ore (la sera prima per il giorno dopo). Prendete i ceci, sciacquateli sotto l’acqua corrente [2] e cuoceteli in casseruola coprendoli con acqua e aggiungendovi una foglia di alloro [3]. 
Cuoceteli così per almeno settanta minuti, o comunque finché non risulteranno cotti, abbastanza consistenti e non spappolati [4]. In una casseruola a parte versate un filo d’olio e soffriggete l’aglio [5], il peperoncino [6], 
e le erbe aromatiche [7]. Aggiungete anche i pomodori pelati sfilacciati [8] e il concentrato di pomodoro [9].
Mescolate per bene il tutto e unite i ceci ben scolati [10], avendo cura di tenere da parte l'acqua di cottura. Salate e pepate, alzate la fiamma e sfumate con il vino rosso [11]. Mescolate il tutto, aggiungete circa due mestoli di acqua di cottura dei ceci [12] e cuocete a fiamma dolce per circa 20 minuti.
Prima di spegnere la fiamma eliminate l’aglio in camicia [13] e le erbe [14]. I ceci al pomodoro sono pronti [15], serviteli con con un giro d’olio extravergine.