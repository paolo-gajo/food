Per preparare la crostata senza burro iniziate a dalla frolla: in una ciotola versate le 2 uova intere più 1 tuorlo (per un peso totale di 130 g), quindi sbattete con la frusta e aggiungete i 20 gr di acqua [1], versate a filo anche l’olio di oliva [2] mescolando energeticamente. A questo punto incorporate anche lo zucchero a velo a pioggia [3] e continuate a sbattere con la frusta.
Poi sempre nella stessa ciotola, setacciate la farina [4], la fecola di patate e il lievito chimico in polvere per dolci [5]. Lavorate con le mani gli ingredienti per amalgamarli [6].
Una volta che avrete raccolto tutti gli ingredienti [7], trasferite l’impasto su una spianatoia e impastate a mano energeticamente [8] finché non avrete ottenuto un panetto liscio e compatto a cui potrete dare forma sferica [9].
Coprite con pellicola [10] e lasciate rassodare in frigorifero per almeno 2 ore. Trascorse le 2 ore, la frolla senza burro è pronta per essere stesa. Con un tarocco ritagliate 1/3 del panetto [11] e tenetelo da parte coperto con pellicola. Spolverizzate con poca farina il piano di lavoro e stendete con il mattarello gli altri 2/3 di impasto [12].
Dovrete ottenere una sfoglia rotonda dello spessore di circa 5 mm [13]. Arrotolate il disco di frolla delicatamente sul mattarello [14] quindi srotolatelo su di una tortiera per crostate del diametro di 24 cm [15]: se usate una teglia forata non ci sarà bisogno di oleare, altrimenti potete oleare leggeremente la teglia prima di stendere la base. 
Praticate una leggera pressione per far aderire il fondo e i bordi, poi con un coltello ritagliate dal bordo la pasta in eccesso [16]. A questo punto bucherellate il fondo della base con i rebbi della forchetta [17]. Riponete la tortiera in frigorifero, intanto riprendete il quarto di panetto tenuto da parte, stendetelo con il matterello fino a d uno spessore di circa 3-4 mm [18]
poi con un anello coppapasta del diametro di 24 cm ritagliate un disco [19], procedete poi ritagliando all’interno un altro disco con un coppapasta più piccolo, di 18 cm di diametro [20]. In questo modo otterrete un anello di 24 cm di diametro e un disco di pasta di 18 cm di diametro [21]
Trasferite delicatamente l’anello su un vassoio rivestito con carta da forno [22] e ponetelo in frigorifero a rassodare. Intanto con una rondella tagliapasta dentellata, ricavate dal disco di frolla delle strisce di circa 1 cm di spessore (23-24). 
Ora riprendete la tortiera e farcite la base con la confettura avendo cura di distribuirla in modo omogeneo, livellando la superficie con il dorso del cucchiaio [25]. Una volta terminato applicate le strisce di pasta ben distanziate sulla crostata facendo aderire le estremità al bordo [26]; incrociate le strisce per creare un motivo a losanga [27].
A questo punto completate applicando l’anello di pasta che avete conservato in frigorifero, in modo da creare una cornice e fate aderire bene il bordo (28-29). Infornate la crostata in forno già caldo, nel penultimo ripiano del forno a 180° per 35 minuti. Trascorsi i 35 minuti alzate la teglia nel ripiano più alto per far dorare leggermente la superficie per 5 minuti. A cottura ultimata, spegnete il forno e apritelo, lasciando intiepidire la crostata nel forno. Una volta intiepidita, sfornate e sformate la crostata senza burro [30]!