Siete tra gli inguaribili appassionati delle crostate ma state cercando una variante più leggera per realizzarla? Ecco la nostra proposta: la crostata senza burro. Come è possibile, vi chiederete, ottenere una frolla comunque friabile e perfetta per farcire una crostata senza l'utilizzo del burro? Scoprite insieme a noi come realizzare una gustosissima frolla all'olio d'oliva extravergine, che donerà alla vostra crostata un aroma rotondo, un profumo e una consistenza speciale. Sfornerete una delizia genuina, perfetta per la prima colazione o una sana merenda, da farcire con le confetture che più amate. Qualunque sia il momento in cui la offrirete o la farcitura che sceglierete, sarà difficile resistere all’assaggio di una fetta di crostata senza burro!