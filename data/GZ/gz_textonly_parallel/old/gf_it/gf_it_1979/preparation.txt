Per realizzare il risotto con asparagi e raspadura per prima cosa pulite gli asparagi: per individuare il punto esatto in cui il gambo da legnoso diventa tenero consigliamo di tenderlo ad arco, si spezzerà da solo nel punto giusto [1]. Pareggiate poi con un coltello la base. Ora pelate gli asparagi perché la parte esterna è un po’ filamentosa [2]. A questo punto potrete tagliarli a rondelline sottili [3],
tagliate in 2 per il lungo le punte [4] e tenete da parte. Mondate e affettate sottilmente lo scalogno [5]. In una padella a scaldate un filo d’olio [6]
e aggiungete gli asparagi [7], salate [8] e pepate e fate scottare a fiamma vivace pochi minuti in modo che si insaporiscano bene [9].
Intanto in casseruola stufate a fiamma dolce lo scalogno tritato con poco olio [10], aiutandovi anche con un goccio di brodo [11], finché non si ridurrà in crema, ci vorranno circa 10 minuti. Quando il soffritto è pronto, aggiungete il riso [12] e fatelo tostare finché non diventa traslucido
poi cominciate a cuocerlo aggiungendo brodo caldo poco per volta [13]. Dopo qualche minuto unite gli asparagi [14] e continuate ad aggiungere brodo poco per volta [15] fino a portare il riso a cottura.
Il risotto è pronto, è il momento di mantecarlo: spegnete il fuoco e aggiungete il burro [16] e il raspadura [17]. Regolate di sale e pepe e impiattate, aggiungendo un ciuffo di raspadura su ogni piatto [18].