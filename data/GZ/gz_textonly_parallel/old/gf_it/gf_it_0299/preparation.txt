Per realizzare la frittata di patate per prima cosa tritate finemente al coltello il prezzemolo [1]. Poi pelate le patate e tagliatele a fette spese 1 cm [2]. Portate al bollore una pentola colma di acqua e poi sbollentate le patate affettate per 4-5 minuti [3].
Ora versate le uova in una ciotola, aggiungete il formaggio grattugiato [4], il prezzemolo tritato e poi salate [5] e pepate [6].
A questo punto mescolate per amalgamare gli ingredienti [7]. Scolate le patate che avranno terminato la cottura [8], lasciatele intiepidire e poi unitele al composto di uova [9].
Passate quindi alla cottura: in una padella scaldate un filo di olio di semi, e una volta che sarà ben caldo, versate il composto [10]. Coprite con il coperchio e cuocete a fuoco moderato per 15 minuti, ruotando la padella di tanto in tanto. Quando la superficie risulterà poco molle ma ancora umida rovesciate la frittata sul coperchio ribaltando la padella con un movimento deciso e rapido [12].
Fate scivolare la frittata di nuovo nella padella in modo da cuocere anche l’altro lato, coprite ancora con il coperchio [13] e proseguite la cottura per altri 5 minuti. Trascorso questo tempo la frittata sarà pronta [14], potete servirla ben calda oppure anche fredda [15].