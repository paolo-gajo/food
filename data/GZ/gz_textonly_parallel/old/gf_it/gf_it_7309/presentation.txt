Anche voi siete amanti della focaccia pomodorini e origano? Allora non potete non provare la nostra focaccia di grano arso ai pomodorini! La farina di grano arso rilascerà un sentore di affumicato e di tostato allo stesso tempo... un tocco innovativo per la vostra focaccia, anche se in realtà questo grano bruciato fa parte dell' antica tradizione contadina, che al giorno d'oggi si sta riscoprendo sempre di più. Il trucco per ottenere una focaccia morbida è proprio quello di unire le patate bollite nell'impasto; mentre l'aggiunta di olio fa si che la sofficità dell'interno di questa focaccia si contrapponga alla crosticina croccante della superficie. Arricchite la vostra focaccia aggiungendo dei freschi pomodorini pachino per dare un tocco di dolcezza e aromatizzatela con una spolverata di origano!