Ci sono ricette che hanno un sapore unico non solo per la loro bontà, ma per la storia che raccontano. Come i pansoti, scrigni di pasta fresca di origini liguri che risalgono alle tradizioni culinarie contadine. Questi triangolini "panciuti", che danno il nome al piatto, venivano preparati con i prodotti che regalava la terra, una grande varietà di erbe locali dall'aroma particolare: la bietola, la borragine, la pimpinella, il dente di cane, il raperonzolo, l'ortica, la cicerbita e il prezzemolo... per questo motivo il ripieno dei pansoti era sempre diverso, così si affermò l'uso di chiamare questo mazzetto di erbe "preboggion". Come tutte le ricette locali ogni famiglia osserva metodi di preparazione ed ingredienti utilizzati per la sua preparazione tramandati di generazione in generazione. Noi oggi vi proponiamo una versione con i bietola e borragine, che vanno a sostituire il misto di erbe che tradizionalmente costituivano il preboggion. Il ripieno di verdura e ricotta bilancia il gusto delicato dell’impasto di questi graziosi triangolini e la deliziosa salsa alle noci, da preparare e far assaporare a tutta la famiglia!