Volete un’idea originale per portare in tavola un finger food dall’aspetto accattivante e dal gusto irresistibile? Noi vi proponiamo degli squisiti sandwich di polenta con crescenza e salmone. A prima vista sembreranno piccoli sandwich ma all’assaggio scoprirete tutto il sapore del salmone fresco avvolto da una crescenza cremosa tra due croccanti triangoli di polenta grigliati. Realizzarli sarà più semplice seguendo passo passo la nostra ricetta. Gustate i sandwich di polenta con salmone e crescenza come antipasto oppure offriteli come finger food in occasione di una cena a buffet.