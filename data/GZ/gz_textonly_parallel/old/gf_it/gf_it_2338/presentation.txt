Per il pranzo di oggi volete un'idea veloce, ma molto saporita? Provate le nostre salsicce al sugo così sarete sicuri di preparare un piatto succulento e gustoso! Le salsicce sono ottime già cotte al vino, oppure con i fagioli o al forno con le patate, e perché non in padella, ma vedrete che con una bella fetta di pane casereccio, potrete fare una necessaria e irresistibile scarpetta nel sughetto di questa ricetta. Lo sappiamo bene che le idee in cucina non sono mai abbastanza e così, se preferite, al posto del pane potete accompagnare le saporite salamelle con della polenta. Solo a parlarne a noi è venuta fame. Che ne dite, vediamo come preparare le salsicce al sugo? Iniziamo!