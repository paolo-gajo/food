Per preparare le salsicce al sugo cominciate dalle cipolle. Dopo averle mondate affettatele sottilmente [1]. Versate le falde sottili in una padella con un giro d'olio e lasciate rosolare a fuoco dolce per qualche minuto [2]. Intanto versate l’acqua sul concentrato di pomodoro [3]
e mescolate accuratamente per ottenere il condimento [4]. A questo punto tornate ai fornelli, la cipolla sarà ammorbidita, versate le salsicce [5] e fate rosolare anche queste per qualche minuto finché non saranno dorate su tutti i lati [6].
Profumate con l'alloro [7] e in ultimo versate il condimento [8]. Insaporite a piacere con sale e pepe [9],
coprite con il coperchio e fate cuocere a fiamma dolce per circa 25 minuti [10]. Alla fine decidete la consistenza del sugo in base al vostro gusto, basterà prolungare la cottura per qualche minuto, meglio se senza coperchio, se volete un condimento più ristretto [11]. Ecco pronte le vostre salsicce al sugo, buon appetito [12]. 