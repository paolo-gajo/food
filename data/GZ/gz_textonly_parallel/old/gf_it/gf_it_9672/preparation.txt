Per realizzare la crostata di Natale con Nutella® iniziate della frolla. In una ciotola versate il burro morbido a pezzetti [1], lo zucchero muscovado e impastate [2]. Quando avrete ottenuto un composto piuttosto omogeneo, unite anche l’uovo [3] e mescolate ancora.
Incorporate la farina 00 poco alla volta con un cucchiaio [4] continuando a impastare sempre a mano [5]. Unite anche la farina di nocciole [6].
Una volta che avrete raccolto tutti gli ingredienti e ottenuto un impasto omogeneo [7], trasferite il composto su una spianatoia [8], formate un panetto, avvolgetelo con pellicola [9] e ponetelo in frigo per almeno 1 ora. Per farlo compattare al meglio potete anche preparare la frolla la sera prima e tenere in frigo tutta la notte.
Passato il tempo di riposo, riprendete la frolla e adagiatela su una spianatoia leggermente infarinata [10]. Stendete il panetto con il matterello ad uno spessore di 5-6 mm, in modo da coprire la superficie di uno stampo da crostata di 28 cm di diametro [11]. Avvolgete la sfoglia sul matterello e poi srotolatela sulla teglia [12].
Fate aderire il fondo e il bordo eliminando la pasta in eccesso [13], da conservare per la decorazione. Bucherellate il fondo con i rebbi di una forchetta [14] e tenete da parte. Nel frattempo occupatevi della crema: in un pentolino versate la panna e il latte [15].
Aromatizzate con i semi ( 16) e il baccello di vaniglia [17]. Portate a sfiorare il bollore. Intano in una ciotola versate i tuorli e lo zucchero [18].
Mescolate con le fruste e poi unite la fecola [19], mescolate ancora fino a ottenere un composto omogeneo [20]. Intanto il latte avrà sfiorato il bollore, spegnete il fuoco ed eliminate la bacca di vaniglia dal pentolino [21].
Versate un mestolo di latte caldo nel composto di uova per stemperarlo [22], mescolate e poi versate il composto nel pentolino con il latte [23]. Fate addensare la crema sul fuoco moderato mescolando con una spatola fino a quando non sarà densa e cremosa [24].
Spegnete il fuoco e versate la crema ancora calda sulla frolla [25], livellandola con una spatola. Cuocete la crostata in forno statico preriscaldato a 180° per circa 30 minuti [26]. Stendete gli scarti della frolla a uno spesso di circa 5 mm [27].
Ricavate dei biscotti con degli stampini a forma di albero di Natale [28], o altre forme natalizie di vostro gradimento, adagiateli su una teglia rivestita con carta forno [29]. Cuocete i biscotti in forno statico preriscaldato a 180° per circa 15 minuti o fino a quando non saranno cotti [30]. Una volta sfornati, fate raffreddare e decorate a piacere con della ghiaccia reale.
Ora riprendete la crostata cotta e raffreddata, distribuite sopra Nutella® con una spatola [31] in modo da ricoprirla interamente [32]. Guarnite con i ribes [33].
Adagiate anche i biscotti decorati [34] e rametti di rosmarino. Per finire distribuite attraverso un colino la polvere d’oro alimentare [35]. La crostata di Natale con Nutella® è pronta per essere gustata [36].