Per creare il casatiello dolce alla frutta cominciate con la realizzazione dell’impasto. Prendete la planetaria munita di gancio e versatevi al suo interno la farina di 00 e la farina Manitoba setacciate [1] e a queste aggiungete il lievito di birra disidratato [2]. Quindi unite il latte condensato [3].
Azionate la planetaria a velocità media e cominciate ad impastare il composto con il gancio. A questo punto aggiungete l’acqua poco alla volta [4]. Prima di terminare l’aggiunta di tutta l’acqua aggiungete all’impasto che state amalgamando anche il sale [5]. Continuate quindi ad amalgamare a velocità media finchè non otterrete un impasto elastico e ben incordato [6].
Aggiungete quindi poco alla volta il burro, avendo cura di aggiungerlo ogni volta che la precedente parte è stata ben assorbita nell’impasto [7]. Trasferite ora l'impasto su un piano di lavoro e lavoratelo con le mani fino ad ottenere una forma sferica [8]. Mettete l’impasto a forma di palla così ottenuto in una nuova ciotola pulita, precedentemente imburrata. Coprite l’impasto con pellicola [9] e lasciatelo lievitare nel forno con luce accesa a 30° C tra le 2 e le 3 ore a seconda dell’occorrenza.
Procedete quindi ora al ripieno del casatiello. Tagliate a pezzetti grossolani la frutta secca. Spremete ora in una ciotolina le arance, ottenenedone il succo. A quest’ultimo aggiungete il liquore alle erbe [10]. Ponete ora la frutta secca a rinvenire per circa due ore nel succo che avete ottenuto [11]. Ritornate quindi alla preparazione dell’impasto del casatiello. Quando l’impasto riposto nel forno avrà raddoppiato di volume, trasferitelo una spianatoia. Lì appiattite l’impasto e tiratelo con le mani in modo da ottenere un rettangolo dalle dimensioni di circa 30 cm X 40 cm [12]. L’impasto ottenuto dovrebbe essere sufficientemente morbido da non necessitare l’utilizzo del mattarello.
Scolate ora la frutta secca e disponetela su tutta la superficie dell’impasto [13]. Arrotolate l’impasto dal lato lungo [14]. Imburrate una ciambella dal diametro di 25 cm e ponete nella ciambella il rotolo del casatiello [15].
Lasciate lievitare per 45 minuti a temperatura ambiente. Passato il tempo della lievitazione ed il casatiello avrà raddoppiato di volume, spennellate leggermente con dell’albume [16] che potete sbattere aiutandovi con una forchetta. Informate il casatiello a 180° C per 60 minuti. Sfornate il casatiello [17] e lasciatelo raffreddare su una gratella. Procedete ora con la preparazione della ghiaccia reale. Sbattete gli albumi con le fruste di uno sbattitore elettrico. Aggiungete ora poco per volta lo zucchero a velo [18].
Lavorate il composto fino ad ottenere una glassa liscia e fluida [19]. Decorate ora il casatiello cospargendolo con la ghiaccia reale [20] e completate le decorazioni con degli zuccherini colorati a piacimento [21]. Buon casatiello a tutti!