Volete aggiungere un tocco diverso alla vostra Pasqua? Allora il Casatiello dolce alla frutta è quello che fa per voi! E' una versione dolce rivisitata del gustoso impasto rustico di origini campane. Questa ricetta è perfetta per festeggiare il giorno di Pasqua, ma si presta bene ad essere portato anche a pic-nic fuori porta. La morbidezza del casatiello dolce alla frutta vi sorprenderà anche per il suo ripieno: un goloso mix di frutta secca e disidratata. La squisita ghiaccia reale che ricopre questo dolce lo rende ancora più invitante e perfetto per la vostra tavola in festa!