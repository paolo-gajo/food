Per preparare la tartina in bicchiere iniziate dalla tartare di scampi: prendete gli scampi [1], tagliate la testa con le forbici e aprite il carapace per estrarlo (2-3) quindi togliete il filamento interno (l'intestino) tirandolo con un coltello ben affilato.
Tritate finemente gli scampi al coltello [4] poi versateli in una ciotola e grattugiate la scorza del limone [5] , quindi spremetene il succo, filtratelo e distribuitelo sul pesce [6].
condite anche con il sale, pepe e l'olio [7]. Mescolate [8] e lasciate marinare per almeno 30 min in frigo. Nel frattempo tagliamo a dadini piccoli il pancarrè [9]
e ponetelo in una ciottola; quindi versate la paprika dolce [10], la senape in polvere [11], sale, pepe e olio [12]
mescolate il tutto [13] e versate in una padella antiaderente [14] per almeno 10 min finche non diventa tutto croccante. Una volta dorato, versatelo in un mixer [15] e frullate per ottenere un crumble. 
Per ultimo preparate il pesto: in un mortaio (o in un mixer) versate l'aglio sbucciato, le foglioline di basilico pulite con un panno asciutto e il sale [16]. Cominciate a pestare [17] schiacciate, quindi, il basilico contro le pareti del mortaio ruotando il pestello da sinistra verso destra e contemporaneamente ruotate il mortaio in senso contrario (da destra verso sinistra). Continuate così fino a quando dalle foglie di basilico non uscirà un liquido verde brillante [8], a questo punto aggiungete i pinoli [18] e ricominciate a pestare per ridurre in crema. Aggiungete i formaggi un po' alla volta, mescolando continuamente, che andranno a rendere ancora più cremosa la salsa, e per ultimo l'olio di oliva extravergine che andrà versato a filo, mescolando sempre con il pestello. Amalgamate bene gli ingredienti fino ad ottenere una salsa omogenea.
Unite alla crema ottenuta, la robiola [19], amalgamate il tutto e prendete 6 bicchierini dalla capienza di 80 g. Iniziate a comporli con uno strato di pesto [20], uno di pancarrè tostato [21],
uno ancora di pesto [22] e per finire l'ultimo di tartare di scampi [23]. Decorate con delle foglioline di basilico [24] e la vostra tartina in bicchiere è pronta per essere servita!