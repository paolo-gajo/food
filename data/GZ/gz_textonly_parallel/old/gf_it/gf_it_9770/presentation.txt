I cestini di pasta fresca con carciofi, gamberetti e pomodorini confit sono degli scrigni saporiti realizzati con pasta di semola e farciti con sfiziosi ingredienti. Pomodori confit dal gusto agrodolce, carciofi croccanti e morbidi gamberetti saltati in padella sono il ricco ripieno, tutto avvolto da una speciale besciamella aromatizzata al timo, per dare un tocco profumato a questa vellutata salsa. Piccole cocotte conferiranno la tipica forma a cestino per rendere questo primo piatto non solo unico nel gusto ma anche nella forma. Ai vostri ospiti speciali riservate questi piccoli sfizi monoporzione che renderanno la vostra tavola elegante e raffinata ma con gusto!