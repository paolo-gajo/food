Per realizzare i cestini di pasta fresca con carciofi, gamberetti e pomodorini confit iniziate dalla preparazione più lunga: quella dei pomodorini. Seguite la nostra ricetta dei pomodorini confit: lavate e asciugate i pomodorini. Dividete tutti i pomodorini a metà [1], disponeteli su leccarda ricoperta di carta forno con la parte del taglio rivolta verso l’alto, salate e pepate a piacere, distribuite si ciascun pomodorino l’aceto e il miele miscelati [2], il trito di timo e basilico [3]. Cuocete in for no statico a 140 c° statico per 70 minuti.
Intanto occupatevi della pasta: in una ciotola ponete la semola, versate a filo l’acqua [4] e impastate a mano finché non otterrete un impasto elastico [5]. Copritelo con la pellicola [6] e lasciatelo riposare.
Pulite i gamberetti: eliminate la testa, il carapace, estraete l’intestino e divideteli a metà [7]. Ora pulite i carciofi: tagliate la punta e sfogliateli fino al cuore più tenero, poi divideteli a spicchi [8]. In una padella scaldate un filo di olio di oliva con uno spicchio di aglio [9],
unite i carciofi [10] e fateli saltare per 7-8 minuti salate [11] pepate e poi spegnete il fuoco. In un’altra padella scaldate un filo di olio di oliva con uno spicchio di aglio [12],
questa volta fate saltare i gamberetti per 3-4 minuti [13] salate pepate e poi spegnete il fuoco [14]. Riprendete la pasta e stendetela con il mattarello su una spianatoia infarinata [15]
dovrà avere uno spessore di circa 4 mm. Con degli stampi (o ciotole) del diametro di 14 dm ritagliate 4 dischi di pasta (16-17)con una rotella seghettata. Intanto sfornate i pomodorini confit che si saranno insaporiti con la lunga cottura [18],
uniteli ai gamberetti e aggiungete anche i carciofi [19]. La farcitura è pronta, occupatevi della besciamella: in un pentolino sciogliete il burro a fuoco basso, unite la farina setacciata [20] e poi stemperate con il latte caldo [21] e mescolate per far addensare la salsa.
Aromatizzate infine con foglioline di timo fresco [22]. Sbollentate i dischi di pasta fresca [23] e poi scolateli con una schiumarola [24]
lasciateli intiepidire su un vassoio [25]. Prendete 4 cocotte del diametro di 9 cm e alti 4 cm circa, oleate l’interno [26] e poi adagiate i dischi e fateli aderire ai bordi [27],
farciteli con il ripieno di carciofi, pomodorini e gamberetti, versate sopra la salsa besciamella (28-29) e infornate per 20 minuti a 200°. A cottura ultimata sfornate i cestini di pasta fresca con carciofi, gamberetti e pomodorini confit [30], fateli intiepidire leggermente, sfilateli con delicatezza e trasferiteli su un piatto di portata.