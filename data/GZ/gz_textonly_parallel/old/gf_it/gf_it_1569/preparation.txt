Per preparare l’insalata di riso con prosciutto cotto e melone, per prima cosa lessate il riso in acqua salata [1] e lasciate cuocere per 12-15 minuti. Nel frattempo dedicatevi al condimento: togliete la buccia del melone [2], tagliatelo a fette [3], 
togliete la parte interna con i semini [4] e tagliate le fette a cubetti [5]. Procedete allo stesso modo con il prosciutto cotto, tagliandolo prima a listarelle [6]
e poi a cubetti [7]. Tritate quindi finemente l’erba cipollina [8] e infine tagliate a cubetti il formaggio primosale [9].
Scolate il riso molto bene e passatelo nell’acqua fredda [10], in modo da fermare la cottura al dente. In una terrina capiente unite il melone , il prosciutto cotto a dadini [11], l'erba cipollina [12],
quindi versatevi il riso a pioggia [13], mescolate bene e unite anche il formaggio primosale [14]. Condite con un filo di olio extravergine d’oliva [15] a crudo,
aggiustate di sale [17] e pepe [18], e la vostra insalata di riso con prosciutto e melone è pronta per essere gustata [18]!