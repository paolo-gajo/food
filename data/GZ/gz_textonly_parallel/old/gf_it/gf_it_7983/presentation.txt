Le schiacciate con pollo alla paprika e peperoni sono un stuzzicante antipasto che propone in versione "mini" una ricetta classica come il pollo ai peperoni.La paprika dona un gusto speziato a questo delizioso finger food. Potrete scegliere la varietà di paprika che più si adatta al vostro palato: dolce, per un sapore più delicato o quella forte per dare la giusta piccantezza alla vostra ricetta. Poi c'è anche quella affumicata che è davvero interessante. Del resto il pollo alla paprika è davvero una ricetta super per gli amanti della cucina speziata.Preparare le schiacciate di pollo alla paprika e peperoni rossi è semplice e veloce: basterà saltare pochi minuti in padella gli ingredienti e servirli su croccanti schiacciate all'olio extravergine d'oliva.Le schiacciate con pollo alla paprika e peperoni rossi sono una piccola delizia creata con un mix di sapori che legano perfettamente, aromatizzati con foglioline di timo fresco. Per variare questa succulenta farcitura potete anche provare la versione con olive e peperoni!