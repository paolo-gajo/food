Il riso saltato con tonno è una pietanza ricca di sapori e profumi, perfetta per i vostri menu primaverili. La versatilità e praticità del riso basmati, pronto in 10 minuti, e una manciata di verdure di stagione saltate in padella vi permetteranno di portare in tavola un piatto unico in poco tempo, un concentrato di genuinità con un perfetto equilibrio di consistenze. Morbidi bocconcini di tonno sott’olio, fave fresche dal colore brillante e arachidi tostate al momento, completeranno il piatto con gusto! Se state già organizzando un pranzo in giardino in compagnia, questo riso fa al caso vostro, potrete preparalo in anticipo e gustarlo tiepido o freddo servito in graziose ciotoline monoporzioni e affiancarlo ad altri finger food appetitosi, torte salate e altri stuzzicanti appetizer!