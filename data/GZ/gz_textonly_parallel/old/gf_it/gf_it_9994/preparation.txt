Per realizzare il tronchetto al caffè con meringa flambé iniziate preparando il caffè con la moka: mettete l'acqua fredda, possibilmente povera di calcare, all'interno della caldaia fino alla valvola di sicurezza [1] (altrimenti otterrete un caffè più lungo). Riempite il filtro con il caffè macinato [2] e livellate ad ogni cucchiaino di caffè aggiunto battendo il filtro sul tavolo con movimenti decisi [3], fino a raggiungere il bordo del filtro.
Non pressate con il cucchiaino, né operate fori e avvitate bene la caffettiera [4] (per evitare che il caffè fuoriesca dai lati mentre sale), quindi ponetela su una fiamma bassa e costante, per ottenere un caffè corposo. Man mano che il caffè sale si formerà una schiumetta densa [5]; consigliamo di non lasciar gorgogliare troppo a lungo il caffè, per mantenerne intatti aroma e dolcezza. Quindi spegnete il fuoco e il vostro caffè da usare nella preparazione è pronto: mescolatelo direttamente nella moka con un cucchiaino, per renderlo più omogeneo [6].
Ora preparate la pasta biscotto: in una planetaria munita di frusta ponete i tuorli, 90 g di zucchero semolato [7] e il miele [8], azionate la macchina fino ad ottenere un composto chiaro. A parte montata gli albumi a neve con il restante zucchero [9]
fino ad ottenere un composto chiaro e spumoso, (se non disponete di una planetaria usate una frusta elettrica). Unite gli albumi montati al composto [10]. Quindi versate la farina 00 [11] e la farina di nocciole [12]
Incorporate gli ingredienti con una spatola [13]. Stendete l’impasto su un foglio di carta forno, posto su una leccarda da forno delle dimensioni di 45 x 37 cm, e livellatelo con una spatola piatta e liscia fino a raggiungere lo spessore di 1 cm (14-15). Infornate in forno statico già caldo a 220° per 6-7 minuti (non di più); la superficie del dolce deve diventare appena dorata e non dovrete mai aprire il forno che tratterrà al suo interno l’umidità.
Estraete la pasta biscotto dal forno [16], toglietela immediatamente dalla teglia, poggiandola con tutta la carta forno su di un piano. Spolverizzate la superficie della pasta biscotto con dello zucchero semolato [17], in modo che non si appiccichi, e sigillatela immediatamente con della pellicola, ripiegandola anche sotto i lati [18]. In questo modo la pasta biscotto raffreddandosi tratterrà al suo interno tutta l’umidità che servirà a renderla elastica e l’aiuterà a piegarsi senza creparsi.
Occupatevi ora della crema. Prendete una ciotola, riempitela di acqua fredda e mettete a mollo la gelatina [19]. Dopodiché prendete una pentola e versateci il latte, il caffè della moka [20], i tuorli [21] e
lo zucchero [22] e portate a sfiorare il bollore. Aggiungete la gelatina strizzata [23], il burro a cubetti [24]
e fate sciogliere il composto fino a portarlo a bollore per 2 minuti [25]. Spegnete il fuoco e versate la crema in un contenitore largo e basso. Coprite con la pellicola e mettete in frigorifero a raffreddare e addensare per 3-4 ore circa [26]. Quando la crema sarà fredda e compatta, passatela nel mixer [27].
per renderla cremosa e liscia [28]. Montate la panna liquida con 20 g di zucchero a velo [29] seguendo la scheda: come montare la panna e unitela alla crema al caffè [30].
Quando la pasta biscotto sarà fredda, togliete la pellicola e farcitela con la crema al caffè spalmandola su tutta la superficie con un cucchiaio o con un lungo coltello a lama liscia lasciando un margine di circa 2 cm per evitare che sbordi quando andrete ad arrotolarla [31]. A questo punto, una volta terminata la farcitura, arrotolate delicatamente la pasta [32] e avvolgetela con la pellicola e tenetela in frigorifero per compattarla [33].
Per ultimo preparate la meringa all’italiana In un pentolino versate lo zucchero e l’acqua, scaldate a fuoco basso fino a far sciogliere lo zucchero, quando si sarà formato lo sciroppo e comincerà a bollire, immergete il termometro fino a raggiungere 120° C [34]. Intanto montate gli albumi a neve con qualche goccia di succo di limone e quando lo sciroppo avrà raggiunto la temperatura indicata versatelo a filo negli albumi continuando a montare con la frusta [35]. Quando la meringa risulterà densa e liscia [36]
trasferitela in una sa-à-poche con bocchetta stellata e guarnite la superficie del tronchetto con ciuffi di meringa (37-38). Infornate il tronchetto nel forno per 5 minuti sotto il grill ben caldo per far dorare la meringa. Il vostro tronchetto al caffè con meringa flambé è pronto per essere gustato [39]!