Per preparare la torta di pere, lavate le pere e asciugatele. Quindi, senza pelarle, eliminate picciolo e base (1-2), dividetele a metà e togliete il torsolo aiutandovi con un coltellino [3].
Tagliatele a fettine sottili (meno di mezzo centimetro) [4]. In una ciotola unite le pere affettate e 50 g zucchero di canna [5]. Spremete il succo di mezzo limone [6]
e bagnate le fettine di pera [7]. Mescolate e unite anche il rum [8], quindi tenete da parte. Passate all'impasto: versate in una ciotola 100 g di zucchero di canna, unite il burro morbidissimo [9].
Lavorate con le fruste [10] per un paio di minuti, poi unite le uova una alla volta (11-12).
Unite in ciotola la farina e il lievito setacciati (13-14), quindi lavorate sempre con le fruste [15]
e quando la farina e il lievito saranno quasi del tutto assorbiti, versate anche il latte [16]. Lavorate ancora con le fruste per ottenere un composto omogeneo e senza grumi [17]. Prelevate 1/3 delle pere e tenetelo da parte [18];
versate i 2/3 restanti di pere nell'impasto e mescolate (19-20). Imburrate uno stampo a cerniera da 22 cm di diametro e 6,5 cm di altezza e versatevi l’impasto [21].
Decorate con le fettine di pera tenute da parte (22-23); cospargete la superficie con 20 g di zucchero di canna restanti e cuocete in forno statico già caldo a 180°, nel ripiano centrale per 30 minuti. Successivamente, senza aprire il forno, impostate la cottura per altri 30 minuti in modalità ventilata sempre a 180°. Sfornate la torta di pere [24] e lasciate raffreddare completamente prima di sformarla.
Mescolate lo zucchero a velo con ½ cucchiaino di cannella [25] e spolverizzate la torta di pere prima di servirla (26-27).