Per realizzare la polenta concia iniziate tagliando a cubetti la fontina [1] e la toma [2]. Quindi ponete sul fuoco un tegame d’acciaio dal fondo spesso, versate l'acqua e scaldatela, quando inizierà a sfiorare il bollore aggiungete il sale [3], 
versate la farina a pioggia mescolando con un cucchiaio di legno [4] mantenete la cottura ad alta temperatura mescolando velocemente [5]. Aggiungete anche l’olio di oliva che servirà per evitare la formazione di grumi [6], proseguite con la cottura per 50 minuti a fuoco dolce senza smettere di mescolare, avendo cura di non far attaccare al fondo la polenta. 
Cinque minuti prima del termine della cottura [7] salate e aggiungete i formaggi a pezzetti [8] e mescolate così da farli sciogliere [9].
Intanto ponete il burro in un tegame [10] e scioglietelo a fuoco dolce [11]. Quando la polenta sarà pronta e i formaggi al suo interno ben sciolti, versatela all’interno di tegamini di terracotta [12] che permetteranno di mantenere la pietanza calda.
Con il dorso di un cucchiaio realizzate una conca al centro della polenta e versate qui il burro fuso [13]. Insaporite con pepe a piacere [14] e servite la vostra polenta concia ben calda [15].