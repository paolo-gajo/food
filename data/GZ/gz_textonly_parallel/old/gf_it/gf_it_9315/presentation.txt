Quando si parla di pasta frolla, ricotta e grano non può non venire in mente la pastiera, uno dei più tipici dolci di Pasqua, ma oramai talmente amato da essere gustato tutto l'anno! Oggi vi proponiamo una versione originale. La pastiera alle nocciole e cacao infatti si prepara con una frolla al cacao e aggiunta di pasta e farina di nocciole, per ottenere un aroma intenso e un retrogusto tostato alla base.Il ripieno classico di ricotta e grano cotto viene ulteriormente arricchito con golose gocce di cioccolato, oltre alla scorza di arancia e cedro canditi! Cucinate entrambe le versioni: la pastiera napoletana classica e la pastiera al cacao e nocciole, scoprite quale amate di più!