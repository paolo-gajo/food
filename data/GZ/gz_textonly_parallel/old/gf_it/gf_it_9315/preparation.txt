Per preparare la pastiera al cacao e nocciole, iniziate dalla pasta frolla al cacao: versate nel mixer la farina setacciata, lo zucchero a velo e il burro freddo di frigo a pezzi [1]; azionatelo per realizzare un composto sabbioso, quindi aggiungente la farina di nocciole [2] e fate andare di nuovo le lame. Trasferite il composto ottenuto su un piano di lavoro e create la classica forma a fontana: al centro ponete l'uovo [3], i semi del baccello di vaniglia e il sale.
Poi versate anche la pasta di nocciole [4] e iniziate ad impastare [5], fino ad ottenere una consistenza compatta e liscia. Spolverizzate il panetto di frolla con il cacao amaro setacciato [6].
Lavorate nuovamente l'impasto per amalgamare il cacao [7], poi avvolgete il panetto di frolla nella pellicola trasparente [8] e riponetelo in frigorifero a rassodare per almeno un'ora. Nel frattempo dedicatevi al ripieno: ponete in freezer le gocce di cioccolato (in questo modo non scivoleranno sul fondo quando la pastiera sarà cotta), mentre in un tegame scaldate il latte a fuoco dolce e sciogliete al suo interno il burro [9];
grattugiate anche parte della scorza di un limone non trattato [11], unite il grano cotto [11] e mescolate con una spatola [12]: fate cuocere fino ad ottenere una crema densa e piuttosto rappresa. Una volta pronta la crema di grano, versatela in una ciotola capiente e lasciate intiepidire.
A questo punto ponete nel mixer la ricotta setacciata a cui avrete aggiunto anche la scorza di limone rimasta [13]; unite anche le uova e lo zucchero. Incidete e prelevate i semi da una bacca di vaniglia aiutandovi con la lama di un coltello [15]
Versateli nel mixer insieme all'acqua di fiori d'arancio [16], alle scorze di arancia candite e quelle di cedro (17-18).
Per ultimo aggiungete anche la crema di grano oramai tiepida [19]; frullate il tutto per ottenere un composto omogeneo e cremoso [20]; trasferitelo in una ciotola [21] e lasciatelo da parte coperto con pellicola trasparente.
Riprendete il panetto di frolla e stendetelo con un mattarello [22] per ottenere un disco spesso circa mezzo centimetro. Arrotolatelo sul mattarello e adagiatelo su una tortiera di 28 cm di diametro precedentemente imburrata e foderata con carta da forno [23]. Fate aderire perfettamente la pasta frolla al fondo e ai bordi, poi rifinite il bordo con una rotella tagliapasta liscio [24]
e versate all'interno la crema [25]. Con le dita, aggiustate il bordo facendolo combaciare con il livello del ripieno [26]. Riprendete le gocce di cioccolato (potete infarinarle leggermente prima di aggiungerle alla pastiera) e distribuitele sulla superficie [27].
Con la pasta frolla in eccesso, create delle strisce di circa 1,5-2 cm di spessore con un tagliapasta dentellato [28] e adagiatele sulla pastiera per creare le classiche losanghe [29]. Potete cuocere la pastiera in forno statico preriscaldato a 180° per 50 minuti (160° per 40 minuti). Una volta cotta, sfornatela e lasciatela raffreddare completamente [30], quindi sformatela e servite la vostra pastiera al cacao e nocciole!