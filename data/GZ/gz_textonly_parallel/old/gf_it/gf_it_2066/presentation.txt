Quante meraviglie si nascondono dietro un buon piatto cucinato con ingredienti freschi e genuini? Noi proviamo a svelarvelo in questa pasta con ricotta, fagiolini e pomodori freschi. Dall'orto abbiamo preso dei polposi pomodori ramati per creare una base di salsa di pomodoro fresco, con la complicità della cipolla. Poi croccanti fagiolini da saltare brevemente in padella, addolciti ancora di più dalla ricotta vaccina. La pasta avvolgerà questo trittico di sapori delicati e freschi e ogni forchettata vi riporterà ai pranzi semplici fatti all'aperto in campagna, sotto l'ombra di grandi alberi. Preparate con noi la pasta con ricotta, fagiolini e pomodori freschi!