Per preparare la pasta con zucchine e prosciutto come prima cosa occupatevi delle zucchine. Dopo averle lavate, privatele delle estremità [1] e tagliatele a cubetti [2]. Tritate finemente anche la cipolla [3]. 
Tagliate il prosciutto cotto a cubetti [4] e anche la scamorza [5]. Mettete a scaldare il brodo vegetale [6].
Versate in una padella capiente, dai bordi alti, un filo d'olio e la cipolla [7], lasciatela appassire [8], poi aggiungete anche il prosciutto cotto e lasciatelo dorare per un paio di minuti [9]. 
Unite le zucchine [10] e fatele insaporire qualche minuto, poi salate e proseguite la cottura [11]. Quando le zucchine iniziano ad asciugarsi, aggiungete un mestolo di brodo [12]. 
Proseguite la cottura fino a quando le zucchine saranno morbide, ci vorranno altri 10 minuti. Aggiungete la pasta [10] e fatela cuocere come fosse un risotto, unendo un mestolo di brodo al bisogno [14]: in questa tecnica i tempi di cottura si allungano rispetto a quelli indicati sulla confezione. Quando la pasta è cotta, spegnete la fiamma e aggiungete il Grana grattugiato [15].
Unite la provola a cubetti [16] e mescolate sino a che non sarà completamente sciolta. Aggiungete un filo d'olio a crudo e servitela [18].