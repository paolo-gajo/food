In un tegame abbastanza ampio e dal fondo spesso, mettete a scaldare a fuoco basso 400 gr di zucchero semolato: il fondo spesso è utile per consentire di diffondere uniformemente il calore evitando di bruciare lo zucchero ancora prima che si caramelli.In un altro pentolino, mettete a bollire 200 ml di acqua aggiungendo i semi del baccello di vaniglia (che potranno essere sostituiti, all’occorrenza, con qualsiasi altro aroma, secondo i vostri gusti).E’ importante fare bollire l’acqua, poiché se la uniste fredda al caramello, quest’ultimo, invece di miscelarsi con essa, si solidificherebbe.Quando lo zucchero si sarà caramellato raggiungendo la tipica colorazione marroncina, unite direttamente nella pentola l’acqua in ebollizione e mescolate velocemente.
Togliete dal fuoco la salsa di caramello, mescolate brevemente e lasciate raffreddare.