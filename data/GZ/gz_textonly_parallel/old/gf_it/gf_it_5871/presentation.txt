La crostata morbida con zucchine e salmone è una sfiziosa versione salata dell'omonima torta dolce realizzata con lo stampo furbo. Per chi non lo conoscesse ancora, questo speciale stampo permette di ottenere una base, dolce o salata, con un pratico incavo all'interno da farcire con i ripieni più stuzzicanti: con ganache, crema alla frutta  oppure con una farcia salata, come quella che vi proponiamo qui. Morbidi ciuffetti di formaggio fresco spalmabile, roselline di salmone affumicato e zucchine rosolate in padella, un mix colorato e gustoso che non passerà inosservato sulla vostra tavola estiva! 