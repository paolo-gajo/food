Un calice di fresche e aromatiche bollicine, una terrazza panoramica, qualche amico ed è subito aperitivo! Basta poco per organizzare una serata allegra e spensierata. Noi poi vi suggeriamo anche cosa stuzzicare nel frattempo che la musica e le chiacchiere vanno. Crostone burro e sardine, un'originalissima bruschetta di pane casareccio con l'insolito abbinamento di pesche e sardine per un incontro decisamente accattivante per il palato. Oltre a freschi involtini di insalata, fragranti toast farciti incuriosite i vostri ospiti con il crostone burro e sardine, veloce e appetitoso, un mix di consistenze e sapori perfettamente equilibrato, il finger food ideale per la stagione estiva!