Per realizzare lo sfouf versate in una ciotola capiente la farina, il semolino [1], lo zucchero [2] e il lievito [3].
Unite la curcuma [4] e amalgamate le polveri con una frusta a mano. Mentre continuate a mescolare aggiungete anche il latte [5] e l’olio di semi [6].
Dovrete ottenere un composto liscio e omogeneo [7]. Ora prendete una teglia rettangolare dai bordi alti della misura di 38x25 cm e spennellate il fondo e i bordi con la tahina [8]. Versate il composto all’interno e cospargete la superficie con i pinoli [9].
Cuocete in forno statico preriscaldato a 180° per circa 35 minuti [10]. Una volta cotto, sfornate il dolce e lasciate intiepidire [11]. Servite lo sfouf tagliato a quadrotti o losanghe della misura di circa 4 cm [12]!