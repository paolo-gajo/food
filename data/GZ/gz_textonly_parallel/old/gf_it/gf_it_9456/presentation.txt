Le feste si avvicinano ed ecco una ricetta perfetta per le lunghe tavolate conviviali! Il prosciutto glassato è un secondo piatto molto invitante: il coscio del maiale viene stufato lentamente con aromi e odori prima di essere glassato in forno con una salsa al miele e arancia. Questa ricetta viene dall'Irlanda, ma si è diffusa rapidamente anche oltreoceano diventando protagonista del Natale negli Stati Uniti, dove l'accostamento di dolce e salato è particolarmente apprezzato. Cuocendo il coscio in questo modo otterrete una carne morbida, saporita che grazie alla glassatura creerà una crosticina croccante e golosa. Potete anche rivestire il prosciutto glassato con una confettura di blackberry o cranberry, ovvero mirtilli o frutti rossi come vuole la tradizione americana!