Per preparare la torta fiore margherita iniziate versate in una planetaria uova e tuorli a temperatura ambiente. Quindi versate anche lo zucchero [1] e cominciate a lavorare con le fruste per almeno 15 minuti fino ad ottenere un impasto chiaro e spumoso [2]. Quindi in una ciotola dai bordi alti a parte setacciate farina e fecola di patate [3].
Poi dalla bacca di vaniglia ricavatene i semini, raschiandola con un coltellino [4]. Unite i semi della bacca di vaniglia al composto nella planetaria [5] e successivamente unite le farine setacciate nella planetaria [6].
Aiutandovi con un leccapentole mescolate gli ingredienti con un movimento dal basso verso l’alto per amalgamarli in maniera uniforme [7]. Quindi sciogliete il burro nel microonde azionato alla massima potenza per circa 45-50 secondi. Il burro avrà raggiunto una temperatura di 35°-40°. aggiungetelo a filo [8] e mescolate bene tutti gli ingredienti dal basso verso l’alto per ottenere un impasto omogeneo e denso [9].
Versate quindi l’impasto ottenuto in una tortiera a forma di fiore del diametro di 24 cm [10] poggiato su una leccarda. Infornate a forno statico preriscaldato a 175° per 45 minuti (o a 155° per 35 minuti se in forno ventilato). Quindi estraete la torta a fiore dal forno e lasciatela intiepidire su una gratella ancora nello stampo [11]. Poi avendo cura di esercitare una leggera pressione sul fondo di ogni parte della torta estraetela dallo stampo per farla fuoriuscire [12].
Disponete quindi i pezzi tolti dallo stampo sulla gratella [13]. A questo punto prendete una ciotolina e versatevi lo zucchero a velo. Aggiungete l’acqua [14] e con l’aiuto di una spatolina amalgamate bene gli ingredienti per ottenere un composto omogeneo e privo di grumi [15].
Versate un piccolo quantitativo del composto su un’altra ciotolina in cui aggiungete una goccia di colorante liquido giallo [16]. Mescolate uniformemente il colorante liquido per rendere il colore omogeneo [17]. Ora procedete con la decorazione della vostra torta fiore margherita. Prima di tutto riponete la gratella con la torta sopra ad un vassoio in modo da raccogliere la glassa che eventualmente cadrà durante la ricopertura della torta. Aiutandovi con un cucchiaio versate sui petali della torta la glassa di colore bianco in modo tale da ricoprire totalmente i petali [18].
Aiutandovi con un cucchiaio versate la glassa gialla sopra la parte centrale della torta a fiore ed uniformate la glassa lungo tutta la lunghezza della torta [19]. Spennellate ulteriore colorante alimentare rosso o arancione in polvere quando la glassa è ancora umida per conferire un colore più acceso alla parte centrale della torta [20]. Ed ecco la torta fiore margherita è pronta per essere gustata [21]!