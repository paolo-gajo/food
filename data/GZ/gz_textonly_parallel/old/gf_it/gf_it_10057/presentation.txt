M’ama o non m’ama? Lo potrete scoprire assaporando un petalo dopo l’altro della deliziosa torta fiore margherita, da portare in tavola per dolci occasioni! Realizzare questa originale torta è semplice: basterà avere uno stampo apposito per ottenere i petali e il cuore di questo delicatissimo fiore. Per rendere il fiore ancora più realistico abbiamo pensato di ricoprire il soffice e friabile impasto della torta margherita con la glassa all'acqua bianca per i petali e gialla per il cuore centrale. Sarà una vera gioia preparare e servire ai vostri ospiti questa meraviglisa torta fiore margherita, un dolce dalla forma originale e particolare come quello a cuore!