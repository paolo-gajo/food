Per preparare i cornetti senza burro iniziate sciogliendo il lievito di birra nell’acqua a temperatura ambiente [1], quindi tenete da parte per un momento. Nella ciotola di una planetaria dotata di gancio versate la farina 00, la manitoba e quella integrale [2]. Aggiungete lo zucchero [3] 
e l’acqua in cui avrete disciolto il lievito [4]. Azionate la macchina e lavorate sino ad ottenere un impasto elastico. Aggiungete poi l’olio di riso [4], i semini del baccello di vaniglia [5].
Infine il sale [7]. Lavorare tutti gli ingredienti con il gancio sino ad ottenere un impasto liscio, omogeneo e ben incordato [8]. Trasferite l’impasto ottenuto sul piano di lavoro e pirlatelo velocemente, per ottenere una forma sferica [9].
Trasferitelo in una ciotola ampia e coprite con pellicola [10]. Lasciate “puntare” l'impasto a temperatura ambiente per un paio d’ore. Poi trascorso il tempo di maturazione a temperatura ambiente trasferite l’impasto in frigorifero per 12 ore. Nel frattempo preparate la margarina. Tagliatela in modo da ricavare 6 fettine, poi sistematele su un foglio di carta forno cercando di realizzare un quadrato [12]. 
Posizionate sopra un altro foglio di carta forno [13] e con un mattarello uniformate la margarina [14] in modo da ottenere un panetto quadrato da 18 cm, spesso mezzo cm [15]. Riponetelo poi in frigorifero sino all’utilizzo. 
Trascorse le 12 ore di maturazione in frigorifero riprendete l’impasto e lasciatelo a temperatura ambiente per 2 ore [16]. A questo punto stendetelo su un piano di lavoro leggermente infarinato e stendetelo [17] fino ad ottenere un rettangolo grande 36x20 cm. Adagiare il quadrato di margarina al centro dell'impasto [18]. 
Ribaltate sopra al panetto di burro il lembo di pasta inferiore [19] e poi quello superiore, in modo che combaci con l'altro [20]. Sigillate con le dita i due lati aperti e stendete nuovamente l’impasto [21] fino ad ottenere un rettangolo da 50x25 cm. 
Date all’impasto la prima piega a 3 portando verso il centro il lembo inferiore [22] e ricoprendolo con il lembo superiore [23]. Coprire il panetto ottenuto con la pellicola, trasferite su un vassoio [24] e lasciate riposare in frigorifero per 30 min. 
Stendete nuovamente l’impasto sul piano di lavoro leggermente infarinato [25] (sempre fino ad ottenere un rettangolo 50x25 cm) e date la seconda piega a 3, come appena fatto [26]. Coprite nuovamente il panetto con pellicola e lasciar riposare ancora per 30 min in frigorifero [27]. 
Dopo il risposo in frigorifero ripetere l’operazione effettuando la terza, ed ultima piega a 3 [28]. Coprite nuovamente l’impasto con pellicola e lasciate riposare in frigorifero per 30 min. Poi riprendetelo e stendetelo sul piano di lavoro infarinato [29] ottenendo, questa volta, un rettangolo da 60x25 cm. Con l’aiuto di un coltello ben affilato realizzare dei triangoli con base 10 cm [30]. 
Ne otterrete 11 [31]. Con un pennellino, leggermente bagnato, inumidite i triangoli [32]. Poi iniziate ad arrotolarli senza schiacciare [33], 
in modo che la parte della chiusura finisca nella parte bassa [34]. Trasferite su una placca e lasciateli lievitare per 2 ore ad una temperatura di circa 25°. Nel frattempo realizzate lo sciroppo: versate in un pentolino acqua e zucchero [35], portatelo a bollore per un paio di minuti [36]. Poi spegnete il fuoco e lasciate raffreddare. 
Trascorso il tempo di lievitazione spennellate delicatamente la superficie dei croissant con lo sciroppo ottenuto [37] [38]. Cuocete in forno statico preriscaldato a 190° per 25 minuti. Sfornate e lasciate raffreddare prima di servire [39]!