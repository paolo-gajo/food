Vi promettiamo una colazione davvero speciale: prepariamo insieme i cornetti senza burro! Sfogliati come i classici croissant, realizzati con la margarina al posto del burro. Questi cornetti sono realizzati anche senza uova e senza latte, quindi con la nostra ricetta otterrete dei buonissimi croissant vegani! Abbiamo aggiunto un pizzico di farina integrale per donare all'impasto un maggiore gusto e un tocco rustico. La tecnica impiegata è la stessa dei cornetti all'italiana e dei croissant bicolore. Vi consigliamo di rispettare sempre i tempi di riposo e realizzare le pieghe nel modo più preciso possibile, per ottenere una fragranza unica! Preparate anche voi i cornetti senza burro e farciteli con confetture, miele o con le vostre creme preferite! Se cercate altre ricette per la colazione, provate anche le nostre brioche e i nostri cornetti con lievito madre.