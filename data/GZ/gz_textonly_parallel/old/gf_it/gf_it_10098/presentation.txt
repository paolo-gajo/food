I vostri bambini non vedono l’ora di mascherarsi da mostriciattoli e streghette per correre a fare dolcetto o scherzetto a tutto il vicinato? Noi abbiamo pensato ad una merenda che fornirà a grandi e piccoli la giusta dose di energie golose per affrontare in dolcezza una lunga notte tra zucche e fantasmi: un rotolo dolce di Halloween, preparato con un’originale pasta biscotto alla zucca e farcito con una golosissima crema al latte, arancia e cioccolato bianco, ricoperto da una glassa arancione e decorato con spaventosi ragnetti di cioccolato. Non occorrono pasta di zucchero e coloranti per preparare un dolce bello oltre che buono, e noi oggi con questa ricetta ve lo dimostreremo! Se vi abbiamo incuriosito, radunate zucca, latte e cioccolato e chiamate a raccolta i vostri piccoli aiutanti: prepariamo insieme il rotolo dolce di Halloween!