Per preparare il pane al timo con lievito madre iniziate preparando l’infuso al timo, potete farlo anche il giorno prima. Mondate il timo passando le dita sui rami in modo da ricavare solo le foglioline [1]. Portate a bollore 350 g di acqua; prendete una brocca e mettete due cucchiai di timo fresco [2], quindi aggiungete l’acqua bollente [3]. 
Fate raffreddare completamente l’infuso al timo, quindi filtratelo con un colino [4]. Spezzettate il lievito madre rinfrescato in una ciotola, aggiungete 50 g d'acqua e mescolate [5] fino a scioglierlo completamente [6]. 
Versate la farina in una ciotola ed aggiungete il lievito madre disciolto [7]. Unite l’infuso al timo [8], poco alla volta e mescolate con un cucchiaio [9]. 
Aggiungete il malto in polvere [10] e il sale fino [11]. Ribaltate l’impasto su un piano infarinato ed impastate con le mani [12]
fino ad ottenere un impasto liscio ed omogeneo [13] [14]. Ci vorranno circa 15 minuti. Ponete l’impasto in una ciotola, copritelo con la pellicola [15] 
e fatelo lievitare fino al raddoppio [16]. Ci vorranno circa 5 ore. Trascorso il tempo del riposo, rovesciate l’impasto sul piano infarinato [17] e sgonfiatelo delicatamente con le mani, cercando di dargli una forma rettangolare [18]. 
Con un tarocco, suddividete l’impasto in 4 parti uguali [19] [20]. Appiattite ogni pezzatura [21] 
e formate i filoncini: partite chiudendo il rettangolo di impasto dal lato lungo verso l'esterno [22] ed arrotolatelo fino a chiusura completa [23] [24].
Appoggiate i filoncini su una teglia ricoperta da carta forno, con la chiusura posta sotto [25]. Fate lievitare i filoncini fino al raddoppio. Ci vorranno circa 2 ore. Spolverizzate i filoncini con la semola di grano duro [26] e praticate dei tagli sulla superficie [27], 
distanziandoli tra loro di un paio di cm [28]. Cuocete in forno ventilato preriscaldato a 250°, posizionando un pentolino di acqua sul fondo del forno, per 10 minuti. Abbassate la temperatura del forno a 200°, togliete il pentolino di acqua e proseguite la cottura per 25 minuti. Gli ultimi 5 minuti cuocete con lo sportello del forno tenuto leggermente aperto con un cucchiaio di legno, in modo tale da far uscire l’umidità. Sfornate [29] e fate raffreddare su una gratella [30], prima di servirlo. 