La dolcezza dei fichi si sposa perfettamente con la sapidità dei formaggi, che ne esalta la nota zuccherina: dopo aver promosso a pieni voti l’abbinamento con il pecorino e il gorgonzola, oggi vi proponiamo i crostini fichi e Grana Padano! Un antipasto semplice ma dai sapori ben definiti che insieme creano un’equilibrata armonia: al classico abbinamento dei fichi con le noci, infatti, abbiamo aggiunto il tocco agrodolce dell’aceto balsamico e quello speziato del pepe rosa per un crostino da veri intenditori. Vi abbiamo incuriosito? Provate anche voi i crostini fichi e Grana Padano e raccontateci se vi sono piaciuti!