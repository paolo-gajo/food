Per preparare la marmellata di peperoni come prima cosa lavate i peperoni, poi tagliate la calotta superiore con il picciolo [1] ed eliminate i semi interni [2]. Dividete i peperoni a metà per il senso della lunghezza [3], 
rimuovete i filamenti interni [4] e dividetelo ancora a metà [5], infine ttagliatelo a tocchetti di media grandezza [6]. Procedete in questo modo anche con gli altri peperoni e tenete da parte. 
Sbucciate gli spicchi d'aglio e tagliateli a rondelle molto fini [7]. In una casseruola capiente versate i peperoni [8], l'aglio [9], 
il peperoncino a pezzi, lo zucchero [11] e il sale [12]. 
Mescolate il tutto [13] e cuocete a fuoco medio, rimestando di tanto in tanto se necessario. Munitevi di un termometro da cucina e lasciate cuocere fino a che non avrete raggiunto la temperatura di 108°. A questo punto spegnete il fuoco [15] 
e trasferite la marmellata all'interno di un passaverdure posto sopra ad una ciotola. Girate la manopola [16] fino a ridurre i peperoni in una purea [17]. Se la marmellata è ancora ben calda potete proseguire, altrimenti dovrete scaldarla nuovamente in microonde o nel tegame. Invasate quindi la marmellata bollente in uno o più barattoli di vetro sterilizzati [18]. 
Chiudete bene avvitando il tappo (19-20) e lasciate raffreddare completamente per almeno una notte. Prima del consumo assicuratevi che il sottovuoto sia avvenuto correttamente verificando che il tappo non faccia "click-clack" quando lo premete al centro. Per queste ed altre indicazioni, rimandiamo sempre alle informazioni in merito alle conserve fatte in casa del Ministero della salute.