Per preparare le patate dolci al forno per per prima cosa tritate finemente il rosmarino [1] e l’aglio [2]. Versateli in una ciotolina [3] 
e insaporite con la paprika dolce [4], il sale e il pepe [5]. Mescolate per amalgamare gli aromi. Iniziate ad accendere il forno 200° in modalità ventilata. Lavate le patate bene sott’acqua corrente eliminando eventuali residui di terra [6].
Incidete le patate a rondelle di un spessore di 3-4 mm, senza tagliarle fino in fondo [7]. Per facilitarvi potete infilzare la base della patata con uno spiedino lungo a 1 cm. Sistemate su una leccarda rivestita con carta forno [8]. Ora condite le patate con l’olio [9] 
e infine distribuite bene il mix di aromi sopra alle patate [10] [11]. Cuocete in forno ventilato per 50-55 minuti. Trascorso il tempo di cottura servite le vostre patate dolci al forno [12].