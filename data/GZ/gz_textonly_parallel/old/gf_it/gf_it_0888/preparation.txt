Per realizzare le patatas bravas lavate e sbucciate le patate con un pelapatate o uno spelucchino [1], tagliatele a piccoli bocconcini [2] e tenetele da parte. In una ciotolina ponete la passata di pomodoro [3]
e l’aceto [4], mescolate la salsa e conservatela, servirà per condire le patate. In una padella ampia versate l’olio di oliva [5], poi unite gli spicchi di patate [6]
pepate [7], salate [8] e friggete le patate per 5 minuti. Poi coprite con un coperchio [9], abbassate la fiamma e cuocete per circa altri 20 minuti verificando la cottura di tanto in tanto mescolando le patate con un mestolo avendo cura di non sfaldarle.
Trascorso questo tempo aromatizzate le patate con la paprika [10] e alzate la fiamma, unite la passata di pomodoro con l’aceto di vino rosso [11] e cuocete per altri 3 minuti per far assorbire la salsa. Ora le vostre patatas bravas sono pronte [12] per essere gustate come in Spagna: servitele in piccole ciotole di terracotta infilzandole con degli stuzzicadenti, andranno a ruba!