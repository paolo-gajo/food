Preparate il ripieno della tacchina: mondate le verdure e trasferitele nel mixer [1] e tritatele finemente, trasferitele in una capiente ciotola e unitevi la carne trita, la salsiccia [2] (privata del budellino e sminuzzata), impastate il tutto a mano e unitevi il parmigiano grattuggiato [3],
il pangrattato [4] e l'uovo intero [5], amalgamate di nuovo a mano l'impasto e regolate di sale e pepe, aggiungete la noce moscata [6] e amalgamate di nuovo il tutto.
Pulite anche la tacchina ed evisceratela [7] se non la trovate già eviscerata e pronta da farcire (potete chiedere al macellaio di preparvela senza interiora), eliminate con una pinzetta le eventuali piumette rimaste [8] e poi procedete a farcire la tacchina [9] inserendo il ripieno con l'aiuto di un cucchiaio e premendo bene all'interno in modo da compattarlo.
Chiudete la tacchina con degli spilloni (10-11) (oppure cucitela con un ago da carne e dello spago), legate le ali in modo che in cottura non si sfaldi. Usate 20 gr del burro per massaggiare la tacchinella [12]
e rivestitela totalmente con il bacon [13], cosce comprese [14]; tagliate la salsiccia in piccoli pezzi di circa 2,5 cm [15]
e rivestiteli con il restante bacon [16], una fetta per ogni trancio e poi infilzateli con degli stuzzicadenti [17] in modo da fermare il bacon. Fate fondere il restante burro e l'olio in una teglia che possa andare anche in forno e quando saranno ben caldi disponetevi la tacchina [18] e fate rosolare a fuoco medio per qualche minuto.
Sfumate con il vino bianco [19] e aggiungete anche gli spiedini con la salsiccia e bacon [20], lasciate evaporare l'alcol e poi infornate in forno già caldo (statico) a 200° per un'ora. Di tanto in tanto irrorate la tacchina con il suo fondo di cottura [20] in modo da mantenere tenero il bacon sulla superficie e ben morbida la carne che cuocerà meglio.
Trascorsa questa ora, lavate le mele e tagliatele a metà [22] o in 4 e aggiungetele alla tacchina [23], irrorate di nuovo e riponete in forno a cuocere per un'altra ora e mezza (se vedete che il bacon in supeficie diventa troppo colorito coprite la tacchina con un foglio di alluminio in modo che continui a cuocere senza bruciare), ricordandovi di continuare a irrorare di tanto in tanto, sempre con il fondo di cottura.Una volta che la tacchinella è ben cotta (potete verificarlo inserendo uno stecchino nella crane, se ne dovesse uscire un liquido allora la cottura deve essere prolungata), trasferitela sul piatto da portata guarnendo con gli spiedini e le mele e irrorando con il fondo di cottura da servire con la carne. [24]