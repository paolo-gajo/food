Per preparare le sfoglie classiche con pere e speck cominciate tagliando lo speck a dadini molto piccoli [1], poi sbucciate le pere, eliminate il torso, tagliatele a metà e poi a fettine sottili che dovrete ridurre ancora in piccoli cubetti (2-3). E' meglio tagliare speck e pere delle stesse dimensioni, così la cottura sarà uniforme.
Mettete le pere in padella [4] e aggiungete l’acqua [5] e lasciatele cuocere a fuoco vivace per circa 10 minuti. A questo punto aggiungete lo speck [6] e proseguite la cottura.
Quando le pere avranno assunto un colorito dorato, occorreranno circa 20 minuti, aggiungete qualche aghetto di rosmarino a piacere [7] e spegnete il fuoco. Disponete un cucchiaio di dadolata di pere e speck su ognuna delle 12 sfoglie [8] e concludete disponendo un paio di aghetti di rosmarino [9] su ogni sfoglia classica con pere e speck.