Se siete alla ricerca di un primo saporito ma non volete rinunciare a tutta la bontà della verdura di stagione, abbiamo la soluzione perfetta per voi: i fusilli bucati melanzane e zucchine con primosale! Un tripudio di colori che racchiude il sapore sfizioso delle verdure grigliate, arricchite dalla freschezza del formaggio primosale e dal profumo delle foglioline di basilico! Un piatto perfetto per i vostri pranzi o cene d'estate, ma anche per una gustosa pausa pranzo in ufficio o da portare con sè per una scampagnata fra amici! Con i fusilli bucati melanzane e zucchine con primosale porterete in tavola un piatto originale e delicato, dal gusto particolare e genuino: una ricetta sfiziosa che metterà d'accordo proprio tutti, vegetariani compresi!