Per preparare le bruschette irlandesi prendete la pagnotta di pane nero ai cereali e tagliatela a fette dello spessore di circa 1 cm; disponetele sul tagliere, tagliatele a metà [1] e su di esse spalmate uno strato di burro (circa 5 gr) con l’ausilio di un coltello [2]. Ripetete l'operazione per tutte le fettine di pane [3].
Dopo di che prendete il salmone e tagliatelo a fettine: ogni fettina dovrà pesare più o meno 30 gr e dovrà avere la stessa dimensione della fetta di pane [4]. Quindi adagiate ogni fettina di salmone ottenuta sul pane [5] e su ogni bruschetta aggiungete qualche foglia di rucola (più o meno 4 gr per ciascuna fetta) [6].
Su ogni fetta aggiungete un cucchiaino di capperi (circa 4 gr) [7], infine insaporite con un pizzico di sale grosso [8] e una spruzzata di limone [9]. Ecco, le vostre bruschette irlandesi sono pronte per essere gustate!