Per preparare la crostata di ricotta e visciole, fate fondere il burro a fuoco bassisimo, poi fatelo intiepidire. In una ciotola versate la farina setacciata, lo zucchero e il lievito [1]. Grattugiate la scorza del limone [2] e create un buco al centro e versate i tuorli [3],
l'albume [4] e per ultimo il burro fuso [5]. Impastate gli ingredienti direttamente nella ciotola [6], poi lavoratelo su un piano di lavoro giusto il tempo di formare un panetto liscio.
Dategli una forma rettangolare e avvolgetelo nella pellicola [7], quindi riponetelo in frigorifero a rassodare per almeno 30 minuti. Intanto preparate la crema: in un pentolino versate i tuorli, lo zucchero [8], mescolate con una frusta e versate anche l'amido di riso [9]. In alternativa potete usare anche l'amido di mais o la fecola di patate.
Unite la panna e il latte (10-11), mescolate con la frusta per amalgamarli e accendete il fuoco dolce. Unite i semi di mezza bacca di vaniglia e cuocete la crema continuando a rimestare con la frusta [12]
fino a quando non avrete ottenuto la consistenza cremosa ideale [13]; trasferite la crema in una terrina e copritela ancora calda con pellicola a contatto [14] perchè raffreddandosi non si formi la fastidiosa pellicina in superficie. Quando si sarà raffreddata a temperatura ambiente, ponetela in frigorifero. Intanto prendete la ricotta (che avrete avuto cura di scolare per almeno due ore o meglio ancora la notte precedente) e setacciatela con un colino a maglie strette, ripetendo l'operazione più volte per renderla più cremosa [15].
Unite lo zucchero a velo [16] e mescolate per amalgamare gli ingredienti; coprite la crema e ponetela in frigorifero. Dedicatevi ora alle visciole: tirate via da ciascuna il picciolo e il nocciolo [17] quindi versatele in padella [18]
aggiungete lo zucchero [19] e cuocetele a fuoco moderato con il coperchio per almeno 20 minuti o fino a quando il liquido di vegetazione si sarà asciugato quasi del tutto, mescolando di tanto in tanto [20]. A quel punto spegnete il fuoco e lasciate raffreddare. Poi riprendete la frolla, stendete metà panetto in un disco spesso circa mezzo cm [21]
imburrate e infarinate uno stampo di 28 cm di diametro; arrotolate il disco di frolla sul mattarello e srotolatelo sullo stampo. Passate il mattarello sui bordi per eliminare la pasta in eccesso [22] (potete unire i ritagli all'altrà metà di frolla), fate aderire perfettamente la frolla allo stampo e guarnite il fondo con uno strato di crema pasticcera [23], poi versate anche le visciole cotte, oramai fredde [24]
e rivestite il tutto con la crema alla ricotta [25], distribuita uniformemente. Stendete l'altrà meta del panetto di pasta frolla insieme ai ritagli e ricoprite con il disco ottenuto [26]. Sigillate bene i bordi perchè in cottura non fuoriesca il ripieno, poi spennellate la superficie con un uovo sbattuto con un cucchiaio di panna [27]. Cuocete in forno statico preriscaldato a 180° per 50 minuti circa (160° per 40 minuti se forno ventilato).
Una volta cotta sfornatela e lasciatela raffreddare [28], quindi capovolgetela per formarla [29] e servite la crostata ricotta e visciole per un fine pasto goloso [30]!