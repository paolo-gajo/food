Per preparare lo stinco di maiale tandoori incidete la carne per lungo facendo 5-6 tagli su ogni stinco per permettere alla marinata di penetrare bene [1]. Eliminate i residui di pelle ed eventuali cumuli eccessivi di grasso con un coltello [2]. Sbucciate uno spicchio d’aglio e privatelo del cuore [3]. 
Mettete l’aglio in un mixer [4], aggiungete lo zenzero [5] e i peperoncini [6], 
poi aggiungete una tazzina d’acqua (circa 30 ml) [7] e frullate [8]. Trasferite in una ciotola e aggiungete lo yogurt, il succo di mezzo limone [9],
la paprika [10], il garam masala e il cumino [11]. Mischiate bene il tutto [12],
fino ad ottenere una salsa omogenea [13]. Spennellate la salsa allo yogurt su tutta la superficie della carne [14], coprite e riponete in frigorifero [15] per almeno 5 ore, meglio se una notte intera. Conservate anche la marinatura rimasta.
Prima di infornare la carne, spennellatela nuovamente con la marinatura. Cuocete in forno statico a 160° nella parte centrale del forno, per almeno tre ore, girando e spennellando la carne con il ghee [17] e la salsa avanzata di tanto in tanto [18]. 
Continuando a spennellare sempre con il ghee [19], la carne risulterà tenerissima. A cottura ultimata, estraete dal forno [20] e servite [21].