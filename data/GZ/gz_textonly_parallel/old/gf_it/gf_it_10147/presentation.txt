Il tandoor è un forno d'argilla utilizzato in India e in quasi tutto il Medio Oriente, che raggiunge temperature altissime e viene impiegato per cucinare molte varietà di pane, come il naan o altri piatti tipici, tra cui il pollo tandoori. Oggi ci siamo ispirati proprio a questo piatto per riproporvi gli stessi sapori ma utilizzando la carne di maiale al posto del pollo. Se amate i gusti etnici e speziati lo stinco tandoori è proprio quello che fa per voi! Grazie alla lunga cottura la carne risulterà tenerissima, ma ricordatevi che bisognerà spennellarla di tanto in tanto con la marinatura e con il ghee per ottenere la giusta umidità! 