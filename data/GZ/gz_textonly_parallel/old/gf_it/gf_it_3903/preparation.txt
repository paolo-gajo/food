Per realizzare la crema salata con funghi e pancetta per prima cosa tagliate a cubetti l’Asiago [1] e poi tritatelo al coltello [2]. Trasferite il formaggio in un pentolino, versate qui il latte e la panna [3]
Aggiungete un pizzico di sale [4], lo zafferano in polvere [5] e mescolate con un cucchiaio [6].
Trasferite il pentolino sul fuoco e cuocete il composto a fiamma bassa circa 15-20 minuti, avendo cura di girare spesso. Dovrete ottenere una crema omogenea [7] non molto densa, tenetela da parte a raffreddare. Ora pulite i funghi: eliminate la parte terrosa del gambo [8] e strofinateli delicatamente con un panno [9].
Affettate sottilmente i funghi [10] e poi tagliate a cubetti la pancetta [11]. Versate un giro di olio in un tegame [12]
Aggiungete qui i cubetti di pancetta [13] e trasferite tutto sul fuoco, scaldate a fuoco basso e poi unite anche i funghi [14]. Proseguite la cottura per 10 minuti. Regolate di pepe [15] e tenete da parte.
In una ciotola montate i tuorli con l’uovo intero [16], unite il composto alla crema ormai fredda [17] e mescolate bene per amalgamare [18].
Ora distribuite il composto in cocotte da forno [19], adagiatele su una teglia [20] e cuocetele in forno ventilato preriscaldato a 150° per 20 minuti nel ripiano medio. Trascorso questo tempo estraete le cocotte [21]
Farcitele con funghi e pancetta (22-23) e riponete in forno ancora per 20 minuti. Trascorso questo tempo la crema salata con funghi e pancetta sarà pronta per essere gustata [24].