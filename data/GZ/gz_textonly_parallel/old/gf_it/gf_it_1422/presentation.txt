La macedonia è un fresco dessert preparato con frutta di stagione ideale da servire a fine pranzo o come genuina merenda. Può essere preparata con qualsiasi tipo di frutta a seconda del periodo dell’anno in cui ci si trova. Un ottimo consiglio per servire la vostra macedonia è sistemarla nella calotta di un melone scavato in modo da avere una presentazione assai scenografica. Utilizzate il succo di un limone, dello zucchero semolato e qualche fogliolina di menta per arricchire e profumare ulteriormente la vostra macedonia.