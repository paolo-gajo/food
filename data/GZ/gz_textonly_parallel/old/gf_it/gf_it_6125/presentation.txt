Se avete apprezzato la nostra torta al latte caldo e la sua aromatica variante al caffè dovete assolutamente chiudere il cerchio di questo goloso trio con la torta al latte caldo e cacao. La consistenza è quella che conosciamo già, soffice e un po’ spugnosa, che rende unico questo dolce. Nella versione al cacao abbiamo aggiunto una nota di dolcezza in più che farà felici gli inguaribili golosi di tutte le età. Gli amanti dei dolci casalinghi come il ciambellone della nonna potranno arricchire il loro ricettario con questa torta semplicemente buona, da gustare a colazione con una tazza di caffè o a merenda con un succo di frutta fresca.Scopri anche la nostra ciambella al cacao, facile e veloce! 