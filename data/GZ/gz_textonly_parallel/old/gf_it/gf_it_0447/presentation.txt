I plumcake, da preparare ogni volta con un gusto diverso, sono gli alleati perfetti della colazione e della merenda. Oggi vi proponiamo il profumato plumcake al limone, una ricetta facile e veloce che si prepara senza sbattitore o planetaria. All'impasto sofficissimo e profumato al limone abbiamo aggiunto anche dei semi di papavero: una delicata nota croccante che ricorda il sapore di una dolce nocciola. Da quando hanno fatto ingresso nella nostra cucina i plumcake ci hanno da subito stregato, ma il plumcake al limone saprà farvi proprio innamorare. Provateci e poi fateci sapere!