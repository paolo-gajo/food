Lo sformato di cavolfiore, con il suo ricco e filante cuore di mozzarella, è un'idea di sformato perfetta per chi vuole portare in tavola un piatto gustoso e sfizioso. Sembra strano che il cavolfiore, un po' come anche i broccoli, non riscuota tanto successo. Eppure fa bene come contorno in purezza, ma può diventare anche molto gustoso e saporito: non lo avete mai gustato nella versione gratinata, con la pasta per una variante al forno o nella frittata? Se avete voglia di cambiare, oggi vi suggeriamo lo sformato di cavolfiore con cuore di mozzarella: vi conquisterà al primo assaggio!