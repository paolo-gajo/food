Per preparare lo sformato di cavolfiore eliminate le foglie esterne e il torsolo centrale, quindi staccate delicatamente le cime aiutandovi con un coltellino. Lessate le cime in acqua bollente [2]. Dopo 20 minuti saranno ammorbidite, lo sentirete con i rebbi di una forchetta. Scolatele e schiacciatele ancora calde [3]. 
Nel frattempo lessate anche le patate, dispondendole in una pentola capiente piena d'acqua [4]. Portate a bollore e cuocete dai 30 ai 50 minuti a seconda della loro grandezza. Una volta pronte (fate sempre la prova con la forchetta), sbucciatele quando sono ancora caldissime [5]: in questo modo la pellicina verrà via facilmente [6].
Schiacciate anche queste nella ciotola con i cavolfiori e ottenete una purea liscissima [7]. Ora potete aggiungere le uova [9], aggiustate di sale e pepe, versa il formaggio grattugiato [9], 
la noce moscata [10] e amalgamate bene il tutto con un cucchiaio [11]. Tagliate la mozzarella a fette sottili e tenete da parte [12]. 
Imburrate una pirofila da forno e spolverate l'interno con il pangrattato [13]. Versate metà della purea di cavolfiore e patate sul fondo della pirofila e livellate con il dorso del cucchiaio [14], quindi ricoprite la superficie con una parte di mozzarella [15]. 
Ricominciate adesso versando la restante parte di purea [16], sempre da livellare, e terminate con l’altra mozzarella rimasta. Spolverate con il pangrattato, versate un goccio d’olio e potete passare alla cottura [17]. Infornate lo sformato di cavolfiore a 200° per circa 25 minuti in forno statico precedentemente preriscaldato. Una breve gratinatura a fine cottura per dorare la superficie e potrete finalmente gustarlo: servitelo con un soffio di prezzemolo [18].