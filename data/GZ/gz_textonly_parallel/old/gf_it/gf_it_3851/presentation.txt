Voglia di un antipasto sfizioso e sostanzioso? Le barchette di patate e formaggio cremoso sono l'idea perfetta per stuzzicare il palato dei vostri ospiti! Un modo tutto nuovo per preparare delle deliziose patate ripiene. Scegliendo quelle novelle che sono più piccole rispetto a quelle classiche, potrete friggerle intere, anzichè cuocerle in forno come si fa solitamente. Grazie a una cottura in olio profondo a una temperatura moderata otterrete dei gusci croccanti ma che resteranno morbidi all'interno. Per la farcitura abbiamo scelto di aromatizzare lo stracchino con la scorza di limone che donerà una piacevole nota di freschezza al piatto! 