Lavate la patate novelle, asciugatele e scavate l'interno con uno scavino [1], in modo da creare una sorta di barchetta e tenendo da parte la parte che avrete estratto. Ripetete questa operazione per tutte le patate [2]. Passate ai pomodori, tagliateli prima a fette [3] 
e poi a cubetti piccoli [4]. Unitelo ai pezzetti di patate che avevate tenuto da parte e tritate il tutto finemente [5]. Scaldate un filo d'olio in un tegame, unite il trito appena preparato [6]
e salate. Tritate poi anche le erbe aromatiche [8] e unitele in padella [9]. 
Cuocete il tutto per una decina di minuti [10]. Nel frattempo mettete a scaldare abbondante olio che dovrà raggiungere la temperatura di 100°, utilizzate un termometro da cucina per misurarla. Preparate anche la crema di stracchino: versatelo in una ciotola, lavoratelo con un cucchiaio e unite la scorza di mezzo limone [11], sale e pepe [12]. 
Mescolate il tutto [13] e trasferite in una sacca da pasticcere [14]. Quando l'olio sarà arrivato a temperatura immergete le barchette di patate e cuocetele per 10-12 minuti, assicurandovi che siano sempre ben immerse nell'olio. Non appena saranno ben dorate scolatele [15] 
e trasferitele su un vassoio foderato con carta assorbente. Salate su entrambi i lati le patate [16] e capovolgetele per qualche istante [17]. Farcite le patate con il ripieno preparato prima [18] 
Trasferite poi su un tagliere o un piatto da portata [19] e guarnite con la crema al formaggio (20-21). 
Aggiungete qualche fogliolina di maggiorana [22], guarnite con del pepe [23] e servite le vostre barchette di patate e formaggio cremoso [24]! 