Per realizzare la crostata salata iniziate con la preparazione della pasta brisèe: mettete nel mixer dotato di lame la farina [1], il burro a pezzi freddo [2], un pizzico di sale e frullate il tutto fino ad ottenere un composto dall'aspetto sabbioso e farinoso. A questo punto, disponete il composto ottenuto su una spianatoia [3]
nella classica forma a fontana [4] ed impastate il tutto velocemente aggiungendo poco alla volta l'acqua fredda fino ad ottenere un impasto compatto ed abbastanza elastico [5]. Una volta pronta, avvolgete la vostra pasta brisè in un foglio di pellicola da cucina [6] e lasciatela riposare in frigo per almeno 40 minuti.
Ora dedicatevi al ripieno: lavate ed asciugate le zucchine spuntatele alle due estremità, tenete da parte i fiori e tagliatele a rondelle le zucchine [7]. Ponete sul fuoco una padella, versate le acciughe [8], ricopritele con un filo di olio [9],
unite le zucchine tagliate a rondelle [10], salate, pepate e fate saltare le zucchine in padella a fuoco medio per qualche minuto, non devono cuocere completamente ma rimanere leggermente croccanti, lasciatele intiepidire [11]. In una ciotola capiente versate la ricotta, unite 3-4 fili di erba cipollina tagliati finemente con le forbici [12],
salate [13], aromatizzate con una spolverata di noce moscata grattugiata [14]. Unite le zucchine e mescolate il composto con un cucchiaio [15].
Ora prendete una teglia rettangolare che misuri 25x18 cm, imburratela [16] e rivestitela con un foglio di carta da forno facendola aderire bene ai bordi [17]. Riprendete il panetto di pasta brisèe, prendete 2/3 della pasta (avvolgete la pasta rimanente con pellicola e conservatela in frigorifero), ponetela su di una spianatoia e stendete una sfogli a di circa 1 cm [18].
Avvolgete la sfoglia sul mattarello e srotolatela sulla teglia [19], premete su tutti i lati e sul fondo della teglia per far aderire la pasta, con una rotella tagliapasta eliminate i bordi in eccesso (20-21).
Versate la farcitura di ricotta e zucchine nella teglia, livellate il composto con il dorso di un cucchiaio (22-23), prendete i fiori di zucca lavateli immergendoli in una ciotola con acqua fredda asciugateli su un panno da cucina. Quando saranno asciutti togliete le escrescenze mantenendo la coppa inferiore, eliminate il gambo e il pistillo interno [24].
Distribuite i fiori sulla superficie della crostata in diagonale [25]. Stendete la pasta brisèe tenuta da parte con il mattarello realizzando una sfoglia di circa 5mm di spessore [26], tagliate delle strisce larghe circa 1 centimetro con un tagliapasta con rotella dentellata [27].
Applicate ora le strisce ottenute sulla superficie della crostata ripercorrendo la linea dei fiori di zucca. Spennellate la superficie della crostata con un’ emulsione di uovo sbattuto e latte (28-29) e cuocete in forno statico preriscaldato a 170° per 55 minuti oppure in forno ventilato a 160° per 45 minuti. Quando la crostata risulterà dorata in superficie sfornatela [30]. Gustate la vostra crostata salata alla ricotta e fiori di zucca tiepida.