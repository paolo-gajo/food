Per preparare le linguine piccanti al granchio lavate le verdure sotto abbondante acqua fresca corrente e tagliate la carota, il sedano e la cipolla a pezzetti piuttosto grossolani, tenendo da parte [1]. Mettete sul fuoco una pentola con l’acqua leggermente salata e fate bollire il granchio per 5 minuti [2]. Quando sarà pronto, scolatelo con una schiumarola e lasciatelo intiepidire [3].
Procedete dunque alla pulizia del granchio: con un coltellino togliete l’ala caudale [4] e dividete la parte superiore da quella inferiore. Eliminate la sacca dello stomaco, le branchie soffici, poiché non sono commestibili, [5] e prelevate la polpa tenera e cremosa. Aprite le chele con delle pinze [6] e asportate la polpa a grossi pezzi.
Torcete le zampe una alla volta con un movimento deciso in direzione opposta a quella in cui sono orientate per staccarle ed estraete la polpa nascosta all’interno [7]. Tenete i resti da parte poiché vi serviranno. In un tegame fate sciogliere il burro ed aggiungete l’olio [8]. Unite le verdure tagliate grossolanamente e fatele rosolare per 5 minuti. Aggiungete i resti del granchio [9],
sfumate con il brandy [10] e fate cuocere per 25-30 minuti a fuoco basso, versando l'acqua a temperatura ambiente [11]. Lasciate cuocere fino a ridurlo per concentrare al meglio il sapore [12].
Una volta pronto, filtrate il tutto con l’aiuto di un colino a maglie strette [13] e mettete da parte [14]. Tagliate a metà il peperoncino e andate ad eliminare i semini interni [15].
Tritatelo finemente [16] poi lavate i pomodorini e divideteli in 4 parti [17]. Rosolate uno spicchio d’aglio in una padella antiaderente con un filo di olio evo [18];
togliete l’aglio e aggiungete il peperoncino e i pomodorini [19], regolate di salate pepe e aggiungete il timo, facendo cuocere per 10 minuti [20]. Versate in padella la polpa di granchio [21]
insieme al brodo che avete preparato precedentemente [22], mescolate con una spatola e spegnete. Mettete sul fuoco una pentola con l’acqua, quando avrà raggiunto il bollore fate cuocere le bavette per 8 minuti, lasciandole al dente [23]. Una volta pronta, scolate la pasta e versatela direttamete nella padella con il condimento [24];
 accendete il fuoco, aggiungete il brodo di pesce che avete preparato [25], distribuendolo in maniera omogenea [26]. Fate saltare qualche istante per insaporire, infine servite le vostre linguine piccanti al grancio bene caldo, decorandole con qualche fogliolina di timo [27].