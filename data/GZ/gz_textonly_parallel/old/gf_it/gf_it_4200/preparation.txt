Per realizzare l’insalata di farro e gamberi iniziate dalla preparazione del farro perlato: sciacquatelo sotto l’acqua corrente [1] per eliminare eventuali impurità, quindi versatelo in abbondante acqua salata bollente [2] cuocete il farro perlato per circa 15 minuti o il tempo riportato sulla confezione, avendo cura di eliminare con una schiumarola la schiuma di impurità che si forma in superficie durante la cottura [3].
Scolate in un colino a maglie strette il farro conservando l’acqua di cottura [4]. Lasciate raffreddare il farro, quindi lavate i fagiolini, spuntateli [5] e tagliateli a pezzetti di circa 2 cm [6].
Lessate i fagiolini per 7/8 minuti nella stessa acqua usata per la cottura del farro [7], una volta cotti scolateli e fateli raffreddare sotto l’acqua corrente [8]. Ora occupatevi dei gamberi: staccate le zampette e il carapace, la corazza che riveste i gamberi [9] (otterrete 250 g di code pulite)
poi estraete con un coltellino l'intestino, ovvero il filamento nero che si trova sul dorso [10]. Una volta puliti otterre 250 gr di gamberi, divideteli a metà nel senso della lunghezza [11] e poneteli in una ciotola, condite con metà dose di olio di oliva [12]
profumate con la scorza di lime grattugiata [13], poi spremete anche il succo di lime [14] e versatene metà dose sui gamberi [15],
salate, pepate e mescolare per insaporire i gamberi [16]. Preriscaldare bene una padella, versate i gamberi [17] e scottateli per circa 1 minuto o fino a quando il liquido in padella si sarà asciugato. Mettete poi da parte i gamberi cotti [18].
Ora tostate in un'altra padella ben caklda i semi di zucca per circa 2 minuti facendo attenzione a non bruciarli [19]; quindi spegnete il fuoco e fate intpiedire. Infine lavate i pomodorini gialli e tagliateli in quarti [20]. Tutto è pronto per comporre l’insalata di farro e gamberetti: in una ciotola ampia versate il farro cotto e oramai freddo, aggiungete i fagiolini [21],
i pomodorini gialli [22], i gamberi saltati in padella [23] e per ultimi i semi di zucca tostati [24]
Condite con la restante dose di olio di oliva [25] e il succo di lime avanzato [26] mescolate per insaporire. La vostra insalata di farro e gamberi è pronta per essere gustata [27]!