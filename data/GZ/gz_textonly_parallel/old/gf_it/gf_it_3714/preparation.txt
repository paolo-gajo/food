Per realizzare le cipolline al forno, in una ciotola capiente mettete le cipolle borettane, precedentemente sbucciate. Aggiungete l’aceto di mele, lo zucchero di canna e l’origano [1]. Unite un pizzico di sale [2] e un giro d'olio abbondante. Mescolate bene il tutto e trasferite in una pirofila [3]. Cuocete in forno statico preriscaldato a 180° per 50 minuti. Sfornate, lasciate intiepidire e servite le vostre cipolline al forno con il sughetto di cottura.