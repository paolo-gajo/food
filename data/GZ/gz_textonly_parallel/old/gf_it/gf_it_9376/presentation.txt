Se la ricetta del pan di pesche che vi abbiamo proposto nella stagione estiva vi ha conquistato, oggi vogliamo proporvi una ricetta ugualmente semplice da preparare, perfetta per questo periodo. Il pan di mele è un dolce per ogni momento della giornata e realizzarlo è davvero facile... in pochissimi minuti la vostra torta sarà pronta per andare in forno! Una volta cotta risulterà morbida e umida, proprio grazie alle mele che frullate insieme agli altri ingredienti rilasceranno il loro gusto e permetteranno di ottenere questo tipo di consistenza! Il pan di mele è una veloce alternativa alla classica torta di mele, siamo certi che lo amerete anche voi! 