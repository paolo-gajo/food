Per preparare le crostatine alla crema come prima cosa preparate la pasta frolla: mettete in una ciotola la farina, lo zucchero [1], un pizzico di sale [2] e il burro a pezzettini a temperatura ambiente [3].
Unite anche il lievito [4] e lavorate l’impasto con le mani fino ad ottenere un composto sbricioloso [5]. A questo punto aggiungete le uova [6].
Aggiungete la scorza grattugiata di un limone [7] ed impastate il tutto [8] fino ad ottenere un panetto compatto ed omogeneo [9].
Avvolgete la frolla con della pellicola trasparente [10] e ponetela in frigo a riposare per 15-20 minuti. Nel frattempo, preparate la crema pasticcera. Mettete il latte a bollire con la scorza di limone [11]. Nel frattempo ponete i tuorli in una pentola e aggiungete lo zucchero. 
Unite anche l’amido di mais [13] e mescolate con una frusta [14], sino ad ottenere un composto omogeneo privo di grumi [15]. 
Non appena il latte inizierà a bollire eliminate la scorza di limone e versatelo lentamente nel composto di tuorli [16], mescolando continuamente [17]. Portate la crema sul fuoco e continuando a mescolare aspettate che raggiunga il bollore. Cuocete ancora un paio di minuti, sempre mescolando, e la crema sarà pronta [18].
Riprendete la frolla dal frigo. Prelevatene un pezzetto e utilizzatela per rivestire la base ed i bordi di uno stampino per crostatina da 10-12 cm. e, con un po’ di essa, rivestite la base [19] ed i bordi di uno stampino per crostatine [20]. Se gli stampini sono antiaderenti non ci sarà bisogno di ungerli. Farcite la frolla con un po’ di crema [21]. 
Decorate le crostatine, realizzando le tipiche striscioline, posizionandole prima in un verso [22] e poi nell'altro [23]. Realizzate così tutte le crostatine alla crema, ne otterrete 12. Trasferite le crostatine su una leccarda [24] e cuocetele in forno statico preriscaldato a 180° per 25 minuti circa. 
Quando saranno ben dorate sfornatele [25]. Lasciatele raffreddare, estraetele dallo stampo, guarnite con zucchero a velo [26] e servite le vostre crostatine alla crema [27].