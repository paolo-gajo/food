Per realizzare lo strudel di castagne e funghi versate in una ciotola la farina, l'acqua [1], l'uovo intero [2], il sale [3], 
e l'olio [4]. Mescolate prima con un cucchiaio e poi iniziate aimpastare a mano [5] fino a quando non otterrete un panetto compatto, elastico e omogeneo [6]. 
Avvolgete l’impasto con la pellicola [7] e lasciate riposare a temperatura ambiente mentre vi occupate del ripieno. Intanto pulite i funghi champignon e tagliate via la base del gambo, quindi affettateli sottilmente [8], dovrete ottenerne circa 300 g. Tagliate il casera a strisce irregolari [9].
Tritare l’erba cipollina [10] e mondate e affettate sottilmente la cipolla rossa [11]. In una ciotola ampia versare gli champignon a fette, il casera in pezzi irregolari, le castagne precotte intere [12], 
l’erba cipollina, il rosmarino e la cipolla affettata [13]. Condite con un filo di olio, sale e pepe quanto basta e mescolate bene [14]. Infarinare leggermente un canovaccio da cucina, adagiate sopra l’impasto dello strudel, infarinate leggermente anche la superficie. Stendete l’impasto con il mattarello [15]. 
dovete arrivare a uno allo spessore di 1 cm, poi, utilizzando la mano tendere molto delicatamente l’impasto [16] sino a renderlo un velo sottile e trasparente [17].Spennellate tutto il bordo con l'olio [18]. 
Adagiate la farcia sulla parte sinistra della sfoglia [19]. Cominciate a coprire la farcia con il lembo esterno di pasta [20], poi, aiutandovi con il canovaccio arrotolare l’impasto facendo pressione con le mani [21]. 
Spennellate con l'olio l'ultimo lembo, così che aderisca meglio [22]. Richiudete i lati facendo pressione con le dita [23]. Spennellate la superficie con il burro fuso [24].
Guarnite con i semi di lino e di zucca [25]. Cuocete in forno statico preriscaldato a 200° per 30 minuti. Sfornate e lasciate intiepidire prima di tagliare e servire lo strudel di castagne e funghi [27].