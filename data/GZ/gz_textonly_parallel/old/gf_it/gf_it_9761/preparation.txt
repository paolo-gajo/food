Per realizzare lo sformato di patate e funghi per prima cosa occupatevi dei funghi: con un panno umido pulite la superficie dei cappelli e il gambo per eliminare il terriccio, poi con un coltellino separare i gambi dal cespo [1] e affettateli. Scaldate un giro di olio in padella e versate i funghi [2], cuocete a fiamma vivace per 5 minuti, poi salate, pepate e aromatizzate con foglioline di timo.
Profumate anche con la scorza del limone [4] e tenete da parte. Sciacquate le patate e tagliatele alla mandolina allo spessore di circa mezzo millimetro [5] [6].
Ungete con l’olio il fondo di una pirofila rettangolare 28x18 cm [7] e spolverizzate con il pangrattato. Iniziate a comporre lo sformato: adagiate uno strato di patate sovrapponendole leggermente [8], salate [9] e pepate.
Irrorate con un filo di olio [10] e spolverizzate la superficie con il formaggio grattugiato [11]. Ora distribuite i funghi saltati in padella [12].
Procedete con un altro strato di patate [13] e funghi, irrorate con olio e condite con sale, pepe e il formaggio. Proseguite in questo modo fino a esaurire gli ingredienti e terminate con uno strato di patate e formaggio [15].
In un bicchiere alto versate la panna e le uova [16], condite con un pizzico di sale e frullate con il mixer a immersione [17]. Dovrete ottenere un composto omogeneo [18].
Versate il composto di uova e panna sullo sformato [19][20]. Cuocete in forno statico preriscaldato a 200° per circa 45 minuti. Una volta cotto, sfornate lo sformato di patate e funghi [21] e lasciatelo intiepidire prima di portarlo in tavola.