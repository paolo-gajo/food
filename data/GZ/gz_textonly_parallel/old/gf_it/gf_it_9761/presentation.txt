Le patate sono annoverate tra gli ortaggi più amati e versatili: le potete tuffare nell’olio bollente per creare patatine croccanti, bollirle per dare vita a cremosi purè oppure tagliarle a fette per realizzare invitanti sformati come quello che abbiamo preparato qui: lo sformato di patate e funghi. Questo piatto unico dai sapori semplici è una pietanza della cucina casalinga che si arricchisce con il gusto unico dei funghi pleurotus e una spolverata di formaggio grattugiato che garantirà un’invitante crosticina dorata in superficie. Arricchite i vostri menù della stagione fredda con questo sformato gratinato in forno che scalderà i cuori e delizierà i palati!