Siete amanti dei dolci più classici della cucina italiana? Oggi abbiamo elaborato una ricetta davvero speciale, unendo 2 dei pilastri della nostra tradizione! Il gusto del tiramisù e la morbidezza della ciambella si fondono insieme per creare questo dolce soffice, perfetto per la colazione o la merenda! La ciambella tiramisù è resa così morbida grazie all'aggiunta del mascarpone nell'impasto ed è composta da tre strati diversi. Le tre nuance diverse oltre a differire per il colore sono diverse anche nel gusto, una variegatura di cacao e caffè  sorprenderà le vostre papille gustative e la merenda diventerà un momento davvero magico!