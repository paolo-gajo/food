I cantucci sono dei tipici biscottini toscani alle mandorle caratterizzati da una superficie dorata e croccante e da una forma allungata. In questa ricetta vi presentiamo una golosa variante dei tradizionali cantucci: al posto delle mandorle abbiamo usato dei pistacchi tostati e aggiunto del goloso cioccolato bianco sciolto a bagnomaria. I cantucci si ottengono tagliando a fette il filoncino di impasto ancora caldo, dopodiché è prevista una duplice cottura a diverse temperature. Provate a gustarli nel Vin Santo, un vino molto profumato e liquoroso, come prevede la tradizione, e ne rimarrete estasiati!