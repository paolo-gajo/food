Per preparare i cannelloni giallo oro come prima cosa ripulite il guanciale, eliminando la cotenna sulla base [1]. Tagliatelo poi a dadini, o listarelle [2]. Scaldate sul fuoco un tegame e versate il guanciale all'interno [5]. 
Lasciatelo cuocere per circa 10 minuti [4] fino a che risulterà dorato e croccante [5]. Poi scolatelo dal suo grasso e trasferitelo su un vassoio foderato da carta da cucina [6]. Lasciatelo raffreddare. 
A questo punto trasferite il guanciale in un mixer [7] e frullate il tutto [8]. A parte in una ciotola rompete le 6 uova, unite il Pecorino grattugiato [9]
e il Parmigiano grattugiato, tenendone da parte 10-20 g rispetto alla dose totale [10]. Aggiungete il pepe [11] e mescolate il tutto con una frusta [12]. 
Unite poi anche un po' del guanciale frullato alla crema [13], mescolate ancora e trasferite all'interno di un sac-à-poche [14]. Utilizzate il ripieno quindi per riempire i vostri cannelloni, e man mano disponeteli all'interno di una teglia 20x20 cm precedentemente imburrata [15]. 
Occupatevi poi della salsa, scaldate la panna in un pentolino, unite poi 60 g di Parmigiano [16] e con una frusta mescolate [17] fino a che non sarà completamente sciolto. Versate poi sopra ai cannelloni [18] 
e aggiungete ancora del pepe nero [19]. Coprite con un foglio di alluminio e cuocete in forno statico preriscaldato a 180° per 25 minuti. Passato questo tempo estraete la teglia dal forno, eliminate l'alluminio e sistemate sopra il guanciale rimasto [21]
e il parmigiano tenuto da parte all'inizio (22-23). Ripassate in forno in modalità grill a 250° per altri 3 minuti. Quando il guanciale sarà croccante sfornate e servite i vostri cannelloni [24]. 