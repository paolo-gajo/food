La carbonara è uno dei piatti tipici della cucina romana, probabilmente quello più amato in assoluto. Modificarlo è quasi impossibile sia per l'equilibrio di sapori e consistenze, sia per la delicatezza dell'argomento che invoca sempre le attenzioni dei puristi. I cannelloni giallo oro combinano alcuni elementi fondamentali della ricetta in maniera altrettanto gustosa. Uova, guanciale e Pecorino incontrano (forse per la prima volta!) la panna per un ripieno cremoso con cui farcire ciascun cannellone. La panna infatti si rende necessaria proprio per creare una farcitura dalla texture vellutata e avvolgente che in cottura permetterà ai cannolloni di ammorbidirsi alla perfezione. I cannelloni giallo oro sono perfetti per il pranzo della domenica e piaceranno a tutti i vostri ospiti!