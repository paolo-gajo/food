Per preparare il flan di patate pancetta e timo iniziate dalle patate: lavatele patate sotto l’acqua corrente [1], strofinando con le mani per togliere il terriccio. Mettete a lessare le patate in un tegame [2] per circa 20 minuti o fino a quando riuscirete a bucarle con i rebbi di una forchetta. Quando saranno pronte scolatele [3]
e pelatele con un coltellino (4-5): per non scottarvi, potete aiutarvi con carta da cucina. Poi schiacciate le patate con lo schiacciapatate [6]
e raccoglietele in una ciotola [7]. Ponete sul fuoco una padella, versate un filo di olio [8] e le foglioline di timo [9],
unite infine i cubetti di pancetta affumicata [10]. Fate rosolare la pancetta per circa 7-8 minuti per farla diventare croccante [11] e poi incorporate i cubetti alle patate schiacciate [12],
aromatizzate con un cucchiaino di noce moscata grattugiata [13], unite il sale [14], il latte [15] e mescolate.
A parte rompete le uova e dividete gli albumi dai tuorli [16], unite questi ultimi al composto di patate [17] e poi insaporite con il Grana Padano grattugiato [18].
Mescolate il composto con un cucchiaio di legno per amalgamare tutti gli ingredienti [19]. Montate a neve ferma gli albumi messi da parte aiutandovi con una planetaria o una frusta elettrica (20-21).
Versate gli albumi montati nell’impasto [22] e incorporateli delicatamente mescolando dal basso verso l’altro cercando di fare il possibile per non smontarli. Ora che l’impasto è pronto prendete degli stampini di alluminio (anche quelli usa e getta vanno bene) della capacità di circa 175 ml, spennellate l’interno con il burro [23] e poi ricoprite il fondo e il bordo con la carta da forno [24].
Trasferite il composto negli stampini [25] e livellate la superficie con il dorso di un cucchiaio. Ponete gli stampini una teglia da forno che li possa contenere tutti, riempite la teglia con due dita di acqua [26] e cuocete i flan in forno statico a 180° per 50 minuti (se usate il forno ventilato cuocete a 160° per 40 minuti). A cottura ultimata, sfornate i flan, lasciateli intipeidire e poi sformateli rovesciandoli su un tagliere o un piatto da portata. I vostri flan di patate pancetta e timo sono pronti per essere divorati!