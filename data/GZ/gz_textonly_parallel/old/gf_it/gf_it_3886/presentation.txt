I bambini vanno pazzi per i lecca lecca si sa, ma anche agli adulti ogni tanto piace concedersi questo piccolo sfizio ed è proprio pensando a loro che abbiamo ideato un’originale versione salata dalle note piccanti: i lecca lecca di peperoncini e Grana Padano! Perfetti per un aperitivo a tema Halloween, i lecca lecca di peperoncini e Grana Padano si preparano in meno di mezz’ora e con appena due ingredienti… dovrete solo procurarvi dei bastoncini in legno per ghiaccioli e un piccolo coppapasta che vi aiuterà ad ottenere uno stuzzichino tanto bello quanto audace!