Per preparare le cheesecake salate alle erbe iniziate ponendo i fogli di gelatina in una ciotola di acqua fredda, lasciateli ammorbidire per circa 10 minuti [1] e poi strizzateli bene. Mettete gli sfilati al pomodoro nel mixer [2] e tritateli finemente, unite poi il composto tritato al burro fuso [3] e amalgamare bene fino ad ottenere un impasto morbido.
Prendete una teglia per muffin e rivestitela con dei pirottini di carta, distribuite il composto ottenuto nei pirottini (più o meno un cucchiaio per pirottino) e appiattite e pareggiate le basi con il dorso di un cucchiaio [4]. Ponete il tutto a raffreddare in frigorifero per almeno mezz’ora. Intanto preparare il ripieno: sciogliete la gelatina ammorbidita e ben strizzata alla panna [5] (per evitare che rimangano dei pezzetti di gelatina nell'acqua si consiglia di scolarla con un colino). Mettete poi in una ciotola la ricotta, il formaggio fresco, il sale , il pepe e le erbe tritate (prezzemolo, basilico e erba cipollina) e amalgamate bene [6].
Versare la panna nel composto di formaggio alle erbe [7] e mescolare fino ad ottenere una crema omogenea [8], poi, aiutandovi con una sac à poche, distribuite la crema sulla base della cheesecake [9]. Mettete in frigorifero le cheesecake per almeno un’altra ora per fare rassodare la gelatina. Estraete quindi con molta delicatezza le cheesecake salate alle erbe dai pirottini di carta e servitele.