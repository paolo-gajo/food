Per preparare le polpette aromatiche al vapore iniziate a tritare le erbe aromatiche: tritate al coltello l'erba cipollina [1] il prezzemolo, il timo, la maggiorana e i semi di finocchietto [2] e tenete da parte. Prendete il pane raffermo eliminate la crosta [3] e tagliate a dadini la mollica,
ponetela in un mixer [4] e tritatela finemente. Lavate il cipollotto, tagliate il gambo e tenetelo da parte (servirà per insaporire l’acqua di cottura) tritate il bulbo del cipollotto [5], fate stufare il cipollotto con un mestolo di brodo [6] o con acqua fino a farlo appassire.
Prendete una pentola munita di cestello per la cottura al vapore abbastanza capiente e versateci l’acqua, aggiungete gli aromi: l’alloro, il pepe in grani e il gambo del cipollotto che avete conservato [7]. Sbattete le uova in una ciotola [8], salate e pepate. In un'altra ciotola mettete la carne trita e insaporitela con l’aglio schiacciato [9],
il cipollotto stufato intiepidito [10], le uova precedentemente sbattute [11] e per ultima la mollica sminuzzata con il mixer [12].
Impastate il tutto fino a quando il composto risulterà omogeneo e compatto [13]. Unite ora tutte le erbe aromatiche tritate in precedenza:l'erba cipollina, il prezzemolo [14], il timo, la maggiorana [15],
e i semi di finocchietto [16]. Ora formate le polpette: cercate di ottenere delle polpettine più o meno della stessa dimensione [17] (del peso di circa 20 g ciascuna) in modo da avere una cottura omogenea. Infilzate le polpette con degli stuzzicadenti [18], riscaldate l'acqua della pentola e attendete il bollore.
Adagiate le polpette aromatiche nella vaporiera [19] e cuocetele per circa 18 minuti coperte con il coperchio [20]. (Se volete potete cuocere le polpette anche in forno: ponete le polpette in una pirofila oleata e cuocete in forno statico per 30 minuti a 180° o in forno ventilato a 160° per circa 25 minuti). Una volta cotte, servite le polpette aromatiche al vapore ben calde, se gradite potete accompagnarle con una fresca insalata di songino [21].