Anche quest’anno in vacanza per realizzare la torta di compleanno di parenti o amici contano tutti su di voi? Se nel pieno dell’estate vi sembra impossibile realizzare una torta che sia scenografica, cremosa e fresca allo stesso tempo, noi abbiamo la ricetta che fa al caso vostro: torta di compleanno estiva, una delizia che lascerà tutti a bocca aperta. Due morbidi dischi al cioccolato avvolti da un’irresistibile crema fredda alle ciliegie che dona un elegante tocco di colore e renderà ancora più raffinato questa torta estiva. Protagonisti indiscussi di questo dolce estivo sono i frutti rossi: sceglieteli polposi e maturi per strabiliare i vostri ospiti con una decorazione ricca e d'effetto. Spegnere le candeline non è mai stato così gioioso e… goloso, come per questa torta o altre particolari che trovate sul nostro sito come la cream tart o la torta Oreo®!