Quanti di voi sono cresciuti con il famoso detto: “una mela al giorno toglie il medico di torno”? Da tempo è risaputo che questo frutto è un grande alleato della nostra salute. Quale miglior modo per nobilitarlo se non utilizzarlo per realizzare una torta di mele o un dolcetto? Ecco allora i nostri muffin alle mele! Una merenda deliziosa, semplice e salutare, da servire ai bambini… ma anche ai grandi: un dolce senza burro, infatti, ci fa sentire sempre meno in colpa. Così soffici e leggeri, i muffin alle mele sono quindi perfetti per concedersi un momento di relax anche dal lavoro!