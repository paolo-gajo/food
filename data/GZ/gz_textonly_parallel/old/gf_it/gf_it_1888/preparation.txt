per preparare gli alfajores, iniziate dall'impasto dei biscotti: nella ciotola di una planetaria versate lo zucchero e il burro morbido a pezzetti [1], fate andare la frusta e nel frattempo separate il tuorlo dall'albume [2]. Aggiungete il tuorlo all'impasto [3]
e quando si sarà incorporato versate anche l'uovo intero [4] e fatelo incorporare. In una ciotola setacciate la farina, la fecola di patate (o maizena) e grattugiate la scorza del limone [5]. Quindi arrestate la planetaria, unite le polveri al composto [6]
amalgamate tutto con una spatola [7], poi montate la frusta a foglia e lavorate ancora qualche minuto l'impasto, fino a renderlo omogeneo [8]: l'impasto risulterà molto morbido. Poi trasferitelo su un foglio di pellicola trasparente [9]
avvolgetelo accuratamente per formare un panetto (10-11) e lasciatelo riposare in frigorifero per almeno 2 ore. Intanto dedicatevi al dulce de leche: in un tegame pentolino versate il latte e la bacca di vaniglia incisa [12] (potete anche usarne mezza per un aroma meno intenso);
unite lo zucchero e il bicarbonato [13], scaldate a fuoco dolce e rimestate con un cucchiaio di legno [14]. Proseguite la cottura fino a quando il latte avrà raggiunto il bollore, quindi mescolate ancora fino a quando la crema ottenuta non si sarà scurita. A questo punto eliminate la bacca di vaniglia con una pinza da cucina [15]
e continuate a far cuocere il dulce de leche a fuoco medio fino a ottenere una consistenza vischiosa simile a quella della salsa mou (ci vorrà circa 1 ora) [16]. Tenete presente che più lo lascerete cuocere più il dulce de leche risulterà duro. Una volta pronto mettetelo in una ciotolina e lasciatelo rffreddare a temperatura ambiente. Passato il tempo necessario, riprendete l'impasto, spolverizzatelo con poca farina e stendetelo [17] arrivando ad uno spessore di mezzo centimetro. Con un coppapasta di 4 cm di diametro ricavate i dischetti [18]
che potete posizionare su una leccarda foderata con carta da forno [19]: per tenere bene la forma è consigliabile rimetterli in frigo per una decina di minuti. Dopodiché cuoceteli in forno statico preriscalato a 180° per circa 10 minuti (160° per 5 minuti se forno ventilato); per una cottura migliore, potete provare a cuocere 1-2 alfajores come prima infornata, per testare tempi e temperatura. una volta cotti, sfornateli e metteteli a raffreddare su una gratella; quando le due preparazioni saranno ben fredde potrete comporre gli alfajores: Spalmate il dulce de leche su metà dei biscottini e richiudete con gli altri dischetti (20-21). Servite gli alfajores in ogni momento della giornata!