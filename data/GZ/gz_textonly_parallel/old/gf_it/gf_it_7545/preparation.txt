Per preparare i bocconcini di patate formaggio e pancetta, come prima cosa sbucciate le patate novelle [1]. Poi trasferitele in una pentola colma di acqua, leggermente salata, e lessatele per circa 20 minuti [2]. Potete controllare la cottura inserendo all'interno un coltello [3] o uno stecchino; se la patata scivolerà via facilmente significa che sarà cotta. 
Una volta cotte, scolate le patate [4] e lasciatele raffreddare. Nel frattempo versate un po' d'olio in una pirofila [5] e con un pennello ungete tutta la superficie [6].
Non appena le patate saranno fredde, prendetene una e arrotolate intorno la fetta di formaggio [7]. Poi prendete una delle fettine di bacon e utilizzatela per bloccare il formaggio [8]. Disponete un’altra fetta di pancetta lungo l’altro lato, in modo da formare una croce [9].
A questo punto posizionate il bocconcino nella teglia [10] e proseguite allo stesso modo con gli altri [11]. Fate cuocere in forno statico preriscaldato a 180° per 20 minuti, poi sfornate [12] e servite i vostri bocconcini di patate formaggio e pancetta ancora caldi!