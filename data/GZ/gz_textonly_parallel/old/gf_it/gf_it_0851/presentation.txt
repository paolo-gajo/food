Natale sta per arrivare e con lui la corsa al piatto perfetto. Per la Vigilia, speciale giorno di magro, oltre a suggerirvi i nostri antipasti di pesce o quelli a base di salmone per gli amanti di questo pesce nordico, e qualche piatto insolito come il risotto alla liquirizia e gamberi, vi proponiamo uno dei piatti più classici della tradizione casalinga da preparare nelle occasioni importanti: i ravioli di pesce. Questi prelibati ravioli conquistano da sempre tutta la famiglia per la loro cremosità e il loro ripieno saporito. Varrà la pena rispolverare la vostra vecchia macchina tira pasta della nonna e i vostri ospiti, tanto deliziati, vi restituiranno gioiosi sorrisi che rallegreranno la tavola delle feste già dalla prima portata! Per chi è più esperto sarà un gioco da ragazzi, per chi è alle prime armi può diventare una gustosa sfida, un prezioso regalo culinario da condividere con i vostri cari nei giorni di festa!