Le patate, si sa, stanno bene con tutto! Soprattutto per i secondi piatti rappresentano l’accompagnamento perfetto, diventando un gustosissimo piatto da gustare insieme: dall’arrosto al baccalà in umido, senza dimenticare l’amatissimo pollo arrosto. Si prestano anche per la nostra ricetta a base di pesce, semplice e genuina: anelli di calamari e patate. Un secondo piatto dal profumo di mare, delicato e saporito allo stesso tempo che si prepara in un unico tegame per risparmiare tempo e stoviglie. Una valida alternativa per gli amanti degli anelli di calamari in umido, al forno, fritti... gli anelli di calamari e patate vi conquisteranno: morbidi e avvolgenti, diventeranno il vostro comfort food dal sapore di mare!