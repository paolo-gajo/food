Per realizzare gli anelli di calamari e patate per prima cosa pelate le patate [1], poi tagliatele e metà e riducetele a tocchetti irregolari [2]. In un tegame scaldate un giro di olio con l’aglio, quindi versate le patate [3].
Aggiungete la salvia [4], rosolate qualche istante e poi sfumate con il vino rosso [5]. Lasciate evaporare la parte alcolica, poi incorporate i pomodori datterini pelati [6].
Coprite con acqua [7] e cuocete con il coperchio [8] a fuoco dolce per 30 minuti o fino a quando non saranno morbide. Intanto tagliate ad anelli i calamari già puliti [9].
Trascorso il tempo di cottura delle patate aggiungete gli anelli di calamari [10], salate, pepate e cuocete per circa 10 minuti. A cottura ultimata profumate con origano fresco [11] e servite ben caldi gli anelli di calamari e patate [12].