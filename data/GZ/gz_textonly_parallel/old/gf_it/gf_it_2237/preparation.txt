Per preparare lo yogurt greco cominciate sistemando un colino in un recipiente e all’interno posizionate una garza sterile (o in alternativa un canovaccio pulitissimo) [1]. Versate lo yogurt bianco [2] e coprite con della pellicola trasparente [3].
Riponete in frigorifero il tutto per almeno 4 ore (potete tenerlo per almeno 6-8 ore se preferite una consistenza maggiormente densa e cremosa). Trascorso il tempo sollevate la garza [4], noterete che sul fondo della ciotola è presente del siero colato dallo yogurt [5]. Riponete quindi lo yogurt greco ottenuto (circa 350 g) in una ciotola [6]. Il vostro yogurt greco fatto in casa è pronto!