La colazione è uno di quei riti dove ognuno ha da raccontare la propria. Oggi però ci rivolgiamo a chi la mattina non riesce ad ingranare la marcia se prima non gusta uno yogurt greco. Una deliziosa varietà densa e cremosa da aromatizzare come più si preferisce, da gustare in purezza o da utilizzare per preparare dei deliziosi muffin allo yogurt. La possibilità di portare in tavola un prodotto homemade, interamente realizzato da voi, renderà ancora più speciale la sua preparazione. L’unico attrezzo che occorre solitamente per preparare lo yogurt greco è la stamigna (o stamina), il tipico tessuto ad armatura tela per fare gli yogurt. Ma non preoccupatevi: vi sveleremo come preparare lo yogurt greco fatto in casa anche senza, grazie alla nostra spiegazione e ad una strumentazione interamente casalinga. Scoprite insieme a noi come preparare un cremoso e denso yogurt greco fatto in casa, magari da gustare con un mix di frutta fresca e cereali sempre homemade: la granola.E se preferite potete realizzare a casa anche lo yogurt!