Al limone, alla pesca e anche vegane: di tartellette ne abbiamo sperimentate per tutti i gusti! Vogliamo proporvi una versione salata, un tris di tartellette perfetto da servire come antipasto nelle vostre occasioni speciali. Un croccante involucro di pasta brisè avvolge una farcitura fresca e gustosa realizzata con una colorata crema di avocado, il tutto guarnito da ingredienti stuzzicanti che propongono diversi abbinamenti: salmone dalle note affumicate, carne salada, aromatica e speziata, e infine puntarelle e scaglie di formaggio che combinano insieme un mix di sapori intensi e inconfondibili. Non vi resta che preparare il vostro cocktail preferito per il brindisi e scegliere la tartelletta che più vi piace!