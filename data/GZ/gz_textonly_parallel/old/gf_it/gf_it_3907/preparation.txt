Per preparare la pasta brisè mettete nel mixer dotato di lame la farina, il burro a pezzi freddo [1], un pizzico di sale [2] e frullate il tutto per qualche secondo. Poi versate l'acqua ghiacciata [3] e lavorate l'impasto ancora per 1-2 minuti.
Una volta che l'impasto si sarà compattato [4], trasferitelo su una spianatoia [5], lavoratelo con le mani giusto per qualche istante. Avvolgete il panetto con la pellicola [6] e lasciate riposare in frigorifero per almeno 40 minuti prima di utilizzare la vostra pasta brisè. 
Trascorso il tempo di riposo stendete la pasta brisè a un spessore di mezzo centimetro [7] con un matterello. Con 12 stampini da tartellette, da 10x15 cm alti 1 cm, ritagliate la pasta [8]. Adagiate negli stampiti la pasta [9] facendo aderire bene il fondo e il bordo.
Punzecchiate il fondo con i rebbi della forchetta [10], quindi appogiate sopra un foglietto di carta forno di una misura un po' più grande [11] e versate all'interno le sfere di ceramica [12]. Proseguite con la cottura alla cieca nel forno statico preriscaldato a 180° per 30 minuti.
A cottura ultimata sfornate le tartellette, lasciatele intiepidire prima di sformarle [13]. Occupatevi del ripieno: lavate e tagliate a striscioline le puntarelle [14]. In una padella versate un filo di olio e l’aglio [15]. 
versate le puntarelle [16] salate, pepate e cuocete per 4-5 minuti. Togliete l’aglio e tenete da parte [17]. Nel frattempo tagliate l’avocado a metà [18] e togliete il nocciolo.
Estraete la polpa e versatela in ciotola [19], condite con il succo di limone [20] sale e pepe, quindi schiacciate con una forchetta la polpa per ottenere una crema [21]. 
Farcite le tartellette con la crema di avocado quindi guarnitene 4 con le fettine di salmone, 4 con la carne salada e 4 con le puntarelle e le scaglie di formaggio. Il tris di tartellette è pronto per essere servito [24].