Per preparare i diamantini, grattugiate la scorza di 1 llimone non trattato. Poi nella ciotola di una planetaria versate il burro freddo di frigo a pezzi [2], aggiungete lo zucchero [3]
iniziate a lavorare gli ingredienti con la foglia [4], poi unite le uova [5] e la scorza del limone grattugiata [6].
Quindi unite anche la farina di riso [7] e continuate a lavorare il composto con la planetaria per un altro paio di minuti. Trasferite il composto ottenuto su un piano di lavoro [8], formate un panetto e ricavate 5 pezzi uguali (circa 120 g l'uno);
maneggiateli per ricavare dei filoncini di circa 2 cm di diametro [10] e disponeteli su un vassoio [11]. Coprite con pellicola trasparente [12] e riponeteli in frigorifero a rassodare per circa 30 minuti.
Una volta pronti riprendeteli dal frigorifero, preparate due vassoi. In uno distribuite lo zucchero semolato [13] e fate rotolare 1 o 2 dei salamini, perchè lo zucchero aderisca alla superficie [14]. Quindi ricavate i diemantini, dischetti di circa 1 cm di spessore [15]. 
Poneteli ben distanziati su una leccarda imburrata e foderata con carta da forno [16] e cuocete in forno statico preriscaldato a 180° per circa 10-12 minuti (160° per circa 4-6 minuti se forno ventilato; non dovranno scurirsi troppo; potete anche cuocerne pochi alla volta per regolare meglio tempi e temperatura). Intanto condite i restanti filoncini al cacao: in una ciotola mescolate il cacao amaro in polvere setacciato con lo zucchero semolato [17], spargetelo su un vassoio e rotolateci i filoncini di impasto [18].
Condite bene tutta la superficie in modo che il cacao e lo zucchero aderiscano [19], poi tagliate in dischetti di 1 cm di spessore [20] e disponeteli su una leccarda imburrata e foderata con carta da forno, ben distanziati [21]. Cuocete in forno statico preriscaldato a 180° per circa 10-12 minuti (se forno ventilato 160° per circa 4-6 minuti; potete anche cuocerne pochi alla volta per regolare meglio tempi e temperatura).