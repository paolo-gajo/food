I diamantini con farina di riso sono piccoli biscottini ideali come spuntino, per la colazione o merenda insieme ad un bicchiere di latte ed un frutto. Questi piccoli diamanti fatti con uova, burro, zucchero e farina di riso sono delle piccole frolle adatte anche per i celiaci o per chi ha problemi di stomaco perché la farina di riso non contiene glutine. Bisogna però fare attenzione che la farina utilizzata sia libera di contaminazione (a volte possono contenere tracce di altre farine) e che il burro non contenga nessun tipo di fibra. In ogni modo sono sempre un modo delizioso di assaporare questo completissimo cereale!