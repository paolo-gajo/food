Iniziate la preparazione dei frollini al parmigiano mettendo in una ciotola (o su una spianatoia) la farina con il parmigiano grattugiato finemente [1], aggiungete il burro a fiocchetti, il sale [2] e il pepe quindi impastate con le dita [3]
fino ad ottenere una pasta liscia [4] (se l'impasto dovesse risultarvi troppo asciutto potete aggiungere 20 gr in più di burro all'impasto). Ora, stendete l’impasto con un matterello [5] poi, con l’aiuto di formine d’acciaio, ritagliate i biscottini [6]
e disponeteli su una teglia foderata con della carta da forno [7]. Spennellate la superficie dei frollini con dell'albume [8] quindi spolverate ogni frollino con delle spezie diverse [9]. Mettete le sagome ottenute in forno già caldo a 180° per 10 minuti poi, a cottura avvenuta, estraete i frollini dal forno e lasciateli raffreddare su una griglia.