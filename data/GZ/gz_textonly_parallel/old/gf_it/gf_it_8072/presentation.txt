Un antipasto dai sapori autunnali da preparare in pochissimo tempo: le focaccine con Grana Padano e ragù di bacon e castagne sono perfette come sfizio prima di una cena tra amici. Le focaccine si preparano velocemente e si cuociono sulla piastra, risultando fragranti fuori e morbide dentro. Accolgono perfettamente il ripieno gustoso di bacon saltato in padella con le castagne, insieme a generose scaglie di Grana Padano che ingentilisce il tutto. Aromatizzate con il rosmarino fresco per dare una nota ancora più profumata a queste deliziose focaccine con Grana Padano e ragù di bacon e castagne, per le vostre serate speciali.