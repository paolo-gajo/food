Con le mele, con il limone o con i pistacchi… le polpette di carne possono essere arricchite in tantissimi modi diversi per creare ricette sempre più sfiziose! Perché non provare allora anche le polpette di rucola? Questi morbidi bocconcini dorati sono preparati con carne di vitello, il cui sapore delicato viene vivacizzato dall’inconfondibile nota piccantina della rucola. Ottime da servire come antipasto o secondo piatto, le polpette di rucola sono perfette anche per un menù gluten-free perché realizzate con una panatura senza glutine.