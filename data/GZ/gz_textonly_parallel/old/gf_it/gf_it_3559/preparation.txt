Per prima cosa lavate e asciugate la rucola, poi tritatela finemente con un coltello [1]. In una padella rosolate l’aglio con un filo d’olio, poi aggiungete la rucola [2] e fatela insaporire per qualche minuto mescolando spesso [3].
Versate la carne trita in una ciotola capiente, poi unite il Grana Padano DOP grattugiato [4], l’uovo [5] e la rucola [6].
Aggiungete anche un pizzico di sale [7] e mescolate bene [8] fino ad ottenere un composto omogeneo [9].
Prelevate una porzione di impasto di circa 30 g e formate delle polpette [10] che sistemerete man mano su un tagliere. Dopo aver formato le polpette, versate il pangrattato in un contenitore e ricoprite le polpette in modo uniforme [11]. A questo punto scaldate abbondante olio di semi in una padella e friggete le polpette per 2-3 minuti per lato [12].
Quando saranno ben dorate, scolate le polpette con una schiumarola [13] e trasferite su carta assorbente per eliminare l’olio in eccesso [14]. Servite le vostre polpette di rucola su un letto di rucola fresca [15]!