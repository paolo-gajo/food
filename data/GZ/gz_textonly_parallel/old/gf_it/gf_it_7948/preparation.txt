Iniziate a preparare la crema di tartufo: tritate il tartufo con un coltello, avendo cura di conservarne alcune piccole scaglie per la decorazione finale [1]. Ponetelo in un mortaio e aggiungete il mezzo spicchio d’aglio e i 2 filetti di acciughe [2], iniziate quindi a pestare gli ingredienti. Aggiungete poi l’olio extravergine di oliva [3]
e continuate a pestare gli ingredienti con il mortaio fino ad amalgamarli completamente [4], ottenendo una salsa. Tagliate il caciocavallo a piccoli pezzetti e poneteli su di un foglio di carta da forno [5], infornateli quindi a 180°C (modalità grill) per pochi secondi, fino a quando il caciocavallo si sarà fuso e leggermente dorato. Spalmate ogni Sfoglia classica “La Bottega di Olivia&Marino” con la crema di tartufo [6], adagiatevi sopra un pezzettino di caciocavallo al forno e decorate ogni stuzzichino con una scaglietta di tartufo nero!