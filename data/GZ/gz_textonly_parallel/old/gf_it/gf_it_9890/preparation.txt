Per preparare la terrina di baccalà con salsa alle mele iniziate sciacquando l’uvetta sotto acqua corrente, poi ponetela a reidratare in una ciotolina con il vino bianco [1]: lasciate così per almeno 30 minuti. Quindi prendete il baccalà dissalato (se possedete del baccalà sotto sale potete, seguite la nostra scuola di cucina: come dissalare il baccalà) e passatelo velocemente sotto un getto di acqua fredda: poi tamponatelo bene [2]. Private il pesce della pelle con la lama affilata di un coltello [3],
eliminate le spine [4] aiutandovi con delle pinzette da cucina e versatelo nel mixer [5] per frullarlo. Trasferite il baccalà sminuzzato in una ciotola capiente a cui aggiungerete i tuorli sbattuti [6].
Unite anche il formaggio grattugiato [7] e i pinoli [8]. Dopodiché scolate l’uvetta e tenete il vino da parte [9].
Unite l’uvetta agli altri ingredienti [10]. Tritate finemente il prezzemolo ben sciacquato e asciugato [11] e aggiungete anch’esso nella ciotolina [12].
Amalgamate bene gli ingredienti con una forchetta in modo tale da ottenere un composto omogeneo [13]. Ora imburrate uno stampo da plumckae di 27x10 cm e alto 7cm e foderatelo con carta forno [14]: potete ritagliare delle strisce di carta forno dello spessore e lunghezza di fondo e lato dello stampo, in modo che non ci siano spazi lasciati scoperti. Trasferite il composto ottenuto [15], livellandolo con una spatola.
Spolverizzate con il formaggio grattugiato [16] e infornate in forno statico preriscaldato a 170°C per 50-55 minuti (se utilizzate un forno ventilato basterà a 150°C per 40-45 minuti). Mentre la terrina di baccalà è in forno dedicatevi alla salsa di mele: tagliatele a metà [17] e sbucciatele. Tagliatele a spicchi e poi a dadini [18].
Versatele in un tegame antiaderente e unite il vino bianco che avevate utilizzato per ammollare l’uvetta [19]: lasciatelo sfumare a fuoco medio. Quando il vino sarà evaporato, pelate lo zenzero con un pelaverdure e grattugiatene la scorza direttamente nel tegame [20]. Cuocete a fuoco moderato per alcuni minuti, quindi unite lo zucchero [21].
Versate anche l’acqua e lasciate cuocere per circa alcuni minuti fino a che l’acqua non si sarà quasi totalmente assorbita [23]. Continuate a mescolare per amalgamare gli ingredienti e i sapori. Le mele a fine cottura dovranno risultare ben cotte e molto morbide. Quindi trasferitele in un recipiente stretto e dai bordi alti [24].
Frullatele con un mixer a immersione [25] e la vostra salsa alle mele sarà pronta. Nel frattempo anche la terrina di baccalà sarà pronta (potete effettuare la prova di cottura con uno stecchino) [26]: sformatela capovolgendola in un piatto da portata [27], avendo cura di staccare con delicatezza anche la carta forno.
Potete decidere di servire la terrina di baccalà tagliandone alcune fettine [28] e adagiando su di esse e sulla terrina stessa la salsa di mele [29]. Il vostro baccalà con salsa di mele è ora pronto per essere portato in tavola e gustato [30]!