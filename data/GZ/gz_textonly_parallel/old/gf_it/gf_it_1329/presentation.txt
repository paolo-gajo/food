Di tutti i pesti che abbiamo preparato ce n’è uno a cui siamo particolarmente affezionati. Sarà per via del suo colore amaranto talmente ammaliante, o a causa del suo gusto dolce ed equilibrato ma il pesto di barbabietola è un condimento che ci piace tantissimo. È una salsa perfetta per condire la pasta, poiché il colore intenso della rapa trasformerà un semplice primo in un piatto particolare e soprattutto colorato! Se poi siete degli inguaribili amanti degli aperitivi e volete sorprendere gli ospiti, provate a servire la salsa su dei caldi e fragranti crostini di pane. Questa è la nostra versione del "piccolo di casa", il pesto di barbabietola, fateci sapere se vi è piaciuto!