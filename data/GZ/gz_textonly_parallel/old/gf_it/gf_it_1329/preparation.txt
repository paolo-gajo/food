Per preparare il pesto di barbabietola cominciate tostando i pinoli. Perciò versateli in padella [1] e saltateli continuamente a fiamma viva, facendo attenzione che non brucino [2]; una volta dorati teneteli da parte. Intanto tagliate a tocchetti le barbabietole [3],
e versate anche la barbabietola nel mixer [4] insieme ai pinoli [5]. Unite anche il Parmigiano grattugiato [6],
le foglioline di basilico [7], un pizzico di sale [8] ed il succo di mezzo limone [9].
Chiudete il robot e azionate le lame versando l’olio a filo [10], frullate sino ad ottenere una crema liscia e omogenea [11]. Trasferite in una ciotola ed ecco pronto il vostro pesto di barbabietola [12] pronto per essere usato come condimento per la pasta o da servire su fragranti crostini!
Potete conservare il pesto di barbabietola in frigorifero per al massimo un paio di giorni, tenetelo in un barattolo richiudibile. Se preferite potete anche congelarlo.