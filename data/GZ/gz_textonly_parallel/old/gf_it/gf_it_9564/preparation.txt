Per preparare la pizza di barbabietola come prima cosa tagliate la barbabietola a pezzi. Trasferitela in un contenitore e frullate con un mixer ad immersione [2] fino ad ottenere una purea liscia [3]. 
Sciogliete il lievito all'interno dell'acqua tiepida [4]. In un'altra ciotola unite le due farine [5] e aggiungete l'acqua con il lievito appena disciolto iniziando ad impastare con le mani [6]. 
Continuando ad impastare aggiungete l'olio [7], il miele [8], la purea di barbabietola [9] 
e il sale [10]. Impastate il tutto [11] fino ad ottenere un composto omogeneo. Coprite con pellicola e lasciate lievitare per almeno due ore fino a che non sarà lievitato. 
Non appena il suo volume sarà raddoppiato [13], trasferitelo su un piano infarinato [14]. Date delle pieghe all'impasto [15] 
e dividetelo in due porzioni uguali [16]. Pirlate ciascuna parte dando forma sferica [17] e trasferite su due leccarde leggermente infarinate [18]. Lasciate lievitare per altri 30 minuti e nel frattempo occupatevi delle verdure. 
Pulite il peperone [19], tagliatelo a listarelle e saltate in padella con un filo d'olio per circa 5 minuti, aggiungendo un pizzico di sale. Non appena saranno teneri [20] trasferite i peperoni in una ciotola e tagliate la melanzana della stessa dimensione [21]. 
Saltate i bastoncini di melanzana con un filo d'olio sempre per circa 5 minuti mescoalndo spesso, aggiungendo un pizzico di sale [22]. Non appena saranno cotti versateli nella ciotola con i peperoni e tagliate le zucchine, come appena fatto per le melanzane [23]. Saltate anche queste in padella con un filo d'olio sempre per 5 minuti e aggiungete un pizzico di sale. Trasferite poi anche queste nella ciotola insieme alle altre verdure. 
Tagliate i pomodori in quarti [25], uniteli al resto e mescolate [26]. In ultimo tagliate anche la scamorza a cubetti [27]. 
A questo punto riprendete la pizza che avrà lievitato [28]. Ungete una teglia e aiutandovi con le mani allargate l'impasto [29], fino ad ottenere una forma oblunga [30] e uno spessore di circa 1 cm.
Condite la prima pizza con metà delle verdure e metà scamorza [31]. Cuocete una pizza alla volta (l'altra conservatela condita lontana da fonti di calore), in forno statico preriscaldato a 230° per circa 18 minuti nel ripiano più basso, poi sfornate [32] e lasciate raffreddare su una gratella. Servite la pizza di barbabietola guarnendo la superficie con delle foglioline di basilico [33]. Gustatela ancora calda e nel frattempo cuocete la seconda pizza! 