Per preparare il gelato allo yogurt, versate la panna e il latte in un pentolino, aggiungete lo zucchero [1], il glucosio [2] e la farina di carrube [3] quindi mescolate per fare sciogliere tutti gli ingredienti: portate il composto a 80-85°, poi, raggiunta la temperatura indicata, mettete subito il pentolino a bagnomaria di acqua fredda e ghiaccio per abbattere velocemente la temperatura. Coprite il pentolino con un coperchio e mettete in frigorifero a raffreddare per bene per almeno due ore.
Quando il composto sarà ben freddo unitelo allo yogurt [4] (anch’esso molto freddo) , mescolate per amalgamare gli ingredienti, successivamente mettete il tutto nella macchina per il gelato [5] e fate mantecare per almeno mezz’ora o fino a che il gelato non sarà cremoso e molto denso [6]. Versate il gelato in un contenitore col coperchio e mettete in freezer per almeno tre-quattro ore.