La Linzer Torte è una gustosa crostata originaria della città austriaca di Linz; pare sia una delle torte più antiche del mondo!La Linzer Torte viene realizzata con una base di pasta frolla preparata con farina di nocciole tritate e aromatizzata con cannella e chiodi di garofano, poi  farcita con confettura di ribes (che con il suo gusto acidulo contrasta la dolcezza della base) e infine coperta con un reticolato molto fitto di striscioline di pasta e completata con filetti di mandorle.Tra la base e la confettura tradizionalmente veniva posto uno strato di ostie, che fungeva da isolante.La ricetta della Linzer Torte che vi presentiamo è la ricetta originale tratta dal ricettario Sacher, che prende il nome da una delle famose torte austriache: la sacher torte! 