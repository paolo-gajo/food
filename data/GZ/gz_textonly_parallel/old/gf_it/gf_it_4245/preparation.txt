Per preparare gli spaghetti alle noci, prima cosa sbollentate i gherigli di noce per 5 minuti in acqua bollente [1], questo servirà per ammorbidire la pellicina e smorzare il loro gusto amaro. Nel frattempo in un ciotolina mettete la mollica e bagnatela con il latte [2], lasciatela in ammollo [3]. Intanto ponete sul fuoco una pentola con abbondante acqua da salare quando bollirà: servirà per cuocere gli spaghetti.
Scolate la noci con un colino e adagiatele su un canovaccio [4], strofinatele delicatamente con il canovaccio [5] così da rimuovere parte della pellicina. Tenete da parte i gherigli [6]
Riprendete la mollica, scolatela attraverso un colino, conservando il latte, [7] e schiacciatela con un cucchiaio per eliminare il latte in eccesso [8]. Ora cuocete gli spaghetti in acqua bollente per 9 minuti o per il tempo riportato sulla confezione [9].
Versate in un mixer con lame i gherigli di noci [10], la mollica del pane [11] e qualche cucchiaio di latte usato per ammollare la mollica (60 g dovrebbero essere sufficienti) [12],
i pinoli [13], l’aglio sbucciato [14] e profumate con le foglioline di maggiorana [15]
insaporite con il Parmigiano grattugiato [16]. Azionate le lame e mentre il mixer è in funzione versate l’olio di oliva a filo dal beccuccio del coperchio [17] frullate tutto fino ad ottenere un composto omogeneo e morbido (se dovesse risultare troppo asciutto potete ancora aggiungere del latte), quindi pepate e salate [18] e azionate nuovamente le lame per qualche istante.
Versate il pesto di noci in un tegame senza accendere il fuoco [19] e stemperatelo con un mestolo di acqua di cottura della pasta [20]; mescolate per amalgamare [21],
non appena la pasta sarà cotta scolatela direttamente nel tegame con pesto di noci [22], mescolate per insaporire a fuoco spento [23]. Gli spaghetti alle noci sono pronti, serviteli guarnendo con i gherigli di noce e foglioline di maggiorana [24].