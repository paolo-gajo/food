Le bocche di lupo alla crema sono soffici brioches, una dolce coccola da concedersi di tanto in tanto! Potrebbero ricordare i maritozzi romani, ma le differenze sono tante. La loro origine è piuttosto incerta, sia come ricetta che come provenienza: sembra che un tempo in Toscana fosse facile trovarle all'interno di bar e pasticcerie, oggi invece sembrano essere scomparse. Ma noi amiamo riproporvi i sapori di una volta e vogliamo svelarvi i passaggi per realizzare in casa queste golosissime brioches, secondo la nostra versione. Il gusto dell'alchermes si sposa benissimo con la dolcezza della crema pasticcera e questi soffici panini saranno il contenitore perfetto per ospitarla! Realizzate anche voi le bocche di lupo alla crema, i vostri amici toscani (e non solo) vi ringrazieranno!