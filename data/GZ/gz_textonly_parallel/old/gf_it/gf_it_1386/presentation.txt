I ravioli di pesce sono sicuramente un’ottima scelta per una cena importante e raffinata. Per questo vi proponiamo un altro piatto da inserire nei vostri menù delle occasioni speciali, i ravioli ripieni di patate e gamberi! A differenza dei ravioli gamberi e limone, i crostacei in questo caso vengono precotti e la cremosità del ripieno viene data dalla purea di patate invece che dalla ricotta… una variante altrettanto deliziosa e vivacizzata dalla nota fresca della menta. Conditi con un semplice sughetto di mare, i ravioli ripieni di patate e gamberi saranno sicuramente apprezzati anche dagli ospiti più esigenti!