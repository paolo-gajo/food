Per preparare la cream tart iniziate dalla pasta frolla: versate in una ciotola la farina di mandorle, lo zucchero [1], la farina 00 [2] e il burro a pezzetti. Impastate il tutto con le mani [3] 
fino ad ottenere un composto sbricioloso [4]. Aggiungete l'uovo [5] e impastate ancora molto rapidamente [6] 
fino a compattare il tutto [7]. Trasferite poi il composto su un foglio di pellicola [8] e richiudete formando un panetto [9]. Lasciate riposare in frigorifero per un paio d'ore. 
Una volta fredda stendete la pasta su un foglio di carta forno, utilizzando poca farina [10], fino ad ottenere uno spessore di circa 3 mm. Utilizzando un buca sfoglia bucherellate la pasta (11-12) (se non avete il buca sfoglia potete utilizzare i rebbi di una forchetta). 
Posizionate uno stencil a forma di numero 2, lungo 16 cm e largo 13 cm (potete ritagliare da un cartoncino la forma di cui necessitate). Utilizzando un coltellino ritagliate la sagoma dalla frolla e ripetete la stessa operazione in modo da formare un altro numero 2; potete capovolgerlo in modo da ottimizzare lo spazio [14]. A questo punto eliminate la pasta intorno ai numeri [15], impastatela nuovamente e riponete in frigorifero (5-10 minuti basteranno)
Cuocete i numeri ottenuti in forno statico preriscaldato a 180° nel ripiano centrale per 15 minuti. Poi sfornate [16] e lasciate raffreddare senza toccare. Mentre i primi due numeri cuociono occupatevi di stendere di nuovo la frolla rimasta sempre fino ad ottenere uno spessore di 3 mm, poi ricavate sempre con stencil delle stesse dimensioni come fatto per i numeri 2, anche due numeri 5 [17]. Cuocete sempre a 180° per 15 minuti nel ripiano centrale del forno. Sfornate e lasciate raffreddare completamente [18]. 
Nel frattempo preparate la crema. Versate la panna in una ciotola, unite i semi di vaniglia [19], e iniziate a montare aggiungendo lo zucchero a velo [20]. Quando la panna sarà ben montata aggiungete il mascarpone poco per volta [21]
e incorporatelo facendo dei movimenti dal basso verso l'alto per non smontare la panna [22]. Riponete in un sac-à-poche con bocchetta liscia da 10 mm [13]. A questo punto affiancate su un vassoio un numero 2 e un numero 5. Poi prendete la crema e formate dei ciuffetti su tutta la superficie dei numeri [24]. 
Posizionate quindi i numeri di frolla corrispondenti sopra i ciuffi di crema [25] e fate un secondo strato di crema [26], fino a ricoprire tutta la superficie. 
Decorate con le fragole (lavate e private delle foglioline verdi) tagliate a spicchi, le more spolverizzate con lo zucchero a velo [28], i macarons [29] e i riccioli di cioccolato. Lasciate riposare in frigorifero per circa 30 minuti prima di servire la vostra cream tart [30]. 