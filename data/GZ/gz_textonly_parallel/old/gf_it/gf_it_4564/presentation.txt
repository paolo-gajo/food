Il risotto al mascarpone e pepe rosa è un raffinato ma semplicissimo primo piatto, dal gusto avvolgente e che si può realizzare in breve tempo.La base è un soffritto come per il classico risotto, ottenuto in questo caso con olio di oliva, pepe rosa e completato poi con lo scalogno. Il riso viene fatto tostare e successivamente sfumato con con lo spumante. L'ingrediente principe, il mascarpone, viene aggiunto durante gli ultimi minuti di cottura: mantecandolo delicatamente dona cremosità e sapore. Il connubio di mascarpone, pepe rosa in grani come tocco finale e una spolverata di Grana Padano rende questo risotto una portata di grande effetto!