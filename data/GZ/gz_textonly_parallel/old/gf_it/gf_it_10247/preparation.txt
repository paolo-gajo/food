Per preparare le braciole alla erbe con zucca e patate, iniziate dal trito di erbe [1] che servirà per insaporire la carne: tritate finemente il rosmarino, la salvia, l’alloro, l’origano e la maggiorana [2]; in tutto, vi serviranno 25 g di erbe aromatiche tritate. Quindi versate il trito in una ciotolina, poi aggiungete il sale [3] e il pepe a piacere.
Mescolate gli ingredienti con le dita [4] e impanate le fettine di maiale con questo mix di erbe [5] Trasferitele in in una pirofila adatta al microonde leggermente oleata e lasciatele da parte, mentre preparate le verdure: sbucciate le patate [6],
tagliatele a metà e poi a dadini piccoli [7]. Ricavate delle fette di zucca, eliminate la buccia e riducete anch’esse a dadini piccoli [8]. Quindi disponete nella pirofila lo strato di dadini di patate e zucca sulle braciole [9].
Irrorate la pirofila con un filo d'olio [10] e se preferite aggiungete ancora qualche rametto di rosmarino [11]. lnfornate la teglia al microonde e cuocete con programma cottura a vapore assistita modalità 3 a 190°. Quindi sfornate le braciole alle erbe con zucca e patate e servite ben calde [12]!