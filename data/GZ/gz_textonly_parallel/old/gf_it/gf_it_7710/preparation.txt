Per preparare il cordon bleu di polenta come prima cosa ponete sul fuoco un tegame con i 750 gr d'acqua. Non appena inizierà a bollire aggiungete il sale [1] e un filo d'olio [2]. Poi versate a pioggia la polenta [3]
e iniziate a mescolare con una frusta [4]. Non appena la polenta inizierà ad addensarsi proseguite a mescolare con un mestolo di legno [5] e proseguite la cottura per altri 8 minuti a fuoco basso fino ad ottenere un composto piuttosto compatto [6].
Trasferite in un vassoio leggermente unto di olio e livellate con una spatola in modo [7] in modo da ottenere uno spessore di circa 8 mm e di ricoprire una superficie da 38X21 cm; poi coprite con della pellicola per alimenti [8] e lasciate raffreddare in frigorifero per circa 30 minuti. Trascorso questo tempo la polenta si sarà rassodata, estraetela dal frigo e utilizzando un coppapasta dal diametro di 9 cm ricavate 8 dischi di polenta [9]. Se dovessero avanzare dei ritagli di polenta teneteli da parte, basterà passarli nell'uovo e poi nel pangrattato prima di friggerli!
Disponeteli su un tagliere [10] e iniziate a farcire il primo. Utilizzando sempre lo stesso coppapasta ritagliate la fettina di formaggio [11] e posizionatela su uno dei due dischi, aggiungendo al centro anche i pezzetti al di fuori del cerchio [12].
Posizionate anche una fetta di prosciutto [13] e ricoprite con un'altra fetta di formaggio a cui avrete dato una forma circolare [14]. Rompete le uova in una ciotola e sbattetele con una forchetta. Passate il cordon bleu di polenta all'interno dell'uovo [15], facendo in modo che lo ricopra interamente.
Passatelo poi nel pangrattato [16], anche questa volta girandolo da entrambi i lati e prestando particolare attenzione al bordo esterno [17]. Ripetete il passaggio nell'uovo [18]
e nel pangrattato [19] in modo da avere una panatura uniforme su tutti i lati [20]. Scaldate l'olio di semi in un tegame piuttosto profondo e quando avrà raggiunto la temperatura di 160° immergete pochi pezzi per volta [21].
Cuocete 2-3 minuti per lato e quando risulteranno ben dorati da entrambi i lati scolateli dall'olio utilizzando una schiumarola [22] e posizionateli su un foglio di carta da cucina [23], per togliere l'olio in eccesso. I vostri cordon bleu di polenta sono pronti gustateli ancora caldi!