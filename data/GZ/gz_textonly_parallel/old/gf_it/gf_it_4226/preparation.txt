Per preparare gli strangolapreti alla trentina come prima cosa cuocete gli spinaci. Ve ne serviranno 650 freschi per ottenerne 300 g cotti e molto ben strizzati. Se usate spinaci freschi potete sbollentarli in acqua leggermente salata per qualche minuto. Se utilizzate quelli in busta potete cuocerli al vapore. Ripulite i panini dalla crosta esterna (potrete usarla come indicato nel consiglio in fondo alla ricetta!) e tagliate la mollica che servirà per gli strangolapreti: dovrete ottenere dei cubetti di 1 cm. Trasferiteli all'interno di una ciotola [1], unite circa metà dose di latte [2] e l'olio [3].
Mescolate leggermente [4] e tenete da parte. Versate gli spinaci strizzati all'interno di un contenitore stretto e alto [5], aggiungete il latte rimasto [6].
Unite anche le uova [7] e regolate di sale [8] e pepe. Aggiungete anche la noce moscata [9] 
e frullate il tutto con un minipimer [10] fino ad ottenere una crema liscia [11]. Versate quindi la crema di spinaci all'interno della ciotola con il pane [12]
e mescolate con un mestolo di legno [13]. Aggiungete la farina [14] e il pangrattato [15].
Mescolate ancora con il mestolo [16], poi terminate l'impasto lavorandolo brevemente con le mani anche per sentirne la consistenza [17]. Lasciatelo riposare qualche minuto. Inumidite due cucchiai [18]
e prelevate una porzione d'impasto, circa mezzo cucchiaio [19]. Trasferite il primo mucchietto su un canovaccio ben infarinato [20] e proseguite in questo modo per tutti gli altri [21]. Si andranno a formare delle quenelle.
Spolverizzate con poca farina i mucchietti e lavoratene uno ad uno con le mani [22], in modo da arrotondarli leggermente come fossero canederli, ma schiacciando leggermente per creare una forma conica [23]. Ogni tanto infarinatevi bene le mani, in questo modo sarà più facile lavorare il composto e terranno meglio la cottura. Se preferite potete realizzare la classica forma a quenelle lavorando il composto solo con i due cucchiai inumiditi [24]. Poi dovrete comunque leggermente spolverizzare con la farina.
Mettete sul fuoco due tegami con dell'acqua, che servirà per la cottura degli gnocchi. Salate l'acqua e non appena inizierà a sobbollire tuffate pochi gnocchi alla volta [25]. Dato che la cottura è delicata, per cuocerli tutti insieme serviranno almeno due tegami. Se riducete le dosi o avete modo di cuocerli un po' alla volta potete anche utilizzarne uno solo. Nel frattempo preparate anche il condimento. In un tegame aggiungete burro e salvia [26], lasciate fondere il burro e insaporire le foglioline [27].
Non appena gli gnocchi saliranno a galla aspettate 2-3 minuti e scolateli [28]. In tutto ci vorranno circa 8 minuti. Scolateli e conservateli in una ciotola. Intanto cuocete gli altri. Poi trasferite gli gnocchi su un piatto [29], guarnite con abbondante Trentingrana grattugiato [30]
aggiungete abbondante burro fuso [31] e decorate con le foglioline di salvia [32]. Servite gli gnocchi alla trentina ancora caldi [33]!