Per tutti coloro che amano il pesto ligure ma sono alla ricerca di gustose varianti ecco una ricetta che arriva dalla Liguria: trofie alla Portofino. La ricetta si prepara con le trofie, una pasta tipica della cucina ligure a base di farina di grano duro che ha il caratteristico aspetto di un gnocchetto arricciato dalla forma allungata. Le trofie alla Portofino vengono insaporite con una salsa preparata con il pesto genovese e il sugo di pomodoro fresco. In questa ricetta le trofie vengono “sporcate” appena con la salsa di pomodoro, quanto basta per conferire un gusto più ricco e stemperare il colore verde acceso che caratterizza il pesto classico. Le trofie sono perfette per questo condimento: la loro forma affusolata e arricciata trattiene perfettamente il sugo.Le trofie alla Portofino, preparate con ingredienti freschi e di stagione, sono un piatto perfetto per i vostri menù primaverili.