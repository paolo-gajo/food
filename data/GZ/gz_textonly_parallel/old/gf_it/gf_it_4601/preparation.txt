Per realizzare le trofie alla Portofino iniziate dalla preparazione del pesto seguendo la ricetta del Pesto alla genovese. Prendete un mortaio (in alternativa se non disponete di un mortaio potete utilizzare il mixer), ponete all’interno l’aglio, cominciate a pestare per sminuzzarlo, poi aggiungete le foglie di basilico [1] insieme ad un pizzico di sale grosso. Schiacciate il basilico contro le pareti del mortaio ruotando il pestello da sinistra verso destra e contemporaneamente ruotate il mortaio in senso contrario (da destra verso sinistra). Quando le foglie di basilico rilasceranno un liquido verde brillante, aggiungete i pinoli e ricominciate a pestare. Aggiungete i formaggi e per ultimo l'olio di oliva extravergine che andrà versato a filo, mescolando sempre con il pestello. Amalgamate bene gli ingredienti fino ad ottenere una salsa omogenea [3]. Il pesto è pronto, tenetelo da parte.
Occupatevi ora del sugo al pomodoro: lavate i pomodorini, tagliateli a metà [4], ponete sul fuoco una padella con un cucchiaio di olio di oliva [5], unite i pomodorini [6]
salate [7] e fate cuocere i pomodorini a fiamma moderata [8] fino a quando non si sfalderanno [9].
A questo punto mettete i pomodori in un passaverdure [10]. Per ottenere la salsa, passateli attraverso un setaccio [11] per eliminare i semi e riponetela nella padella [12].
Ora unite alla salsa di pomodoro ottenuta il pesto precedentemente preparato [13]. Mescolate per ottenere un sugo ben omogeneo [14]. Preparate infine le trofie: ponete sul fuoco una pentola con abbondante acqua salata, portate al bollore e aggiungere le trofie [15],
fate cuocere le trofie [16]. Quando saranno cotte, scolate le trofie e unitele al sugo di pesto e pomodoro [17]. Mescolate bene per far insaporire la pasta [18] e servite le trofie alla Portofino ben calde.