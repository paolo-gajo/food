Iniziate a preparare la marmellata di cipolle rosse di Tropea: mondate le cipolle e riducetele in fettine molto sottili [1] con l’aiuto di una mandolina (o di un coltello affilato), ponetele quindi in una ciotola capiente e aggiungete i chiodi di garofano, lo zucchero semolato [2] e quello di canna [3] e l’alloro
Mescolate gli ingredienti e aggiungete anche il vino bianco [4] e una spruzzata di cognac. Lasciate riposare il tutto per almeno 2 ore [5]. Ponete quindi le cipolle in un tegame e portate a ebollizione, poi continuate la cottura a fuoco dolce fino a che la marmellata si sarà addensata (ci vorranno circa 30 minuti). Spegnete il fuoco e quando la marmellata sarà tiepida posatene un piccolo cucchiaio su ogni Spianatina “La Bottega di Olivia&Marino”. Riducete il formaggio al peperoncino in piccole scaglie [6] e distribuitele sopra le cipolle di Tropea. Concludete decorando ogni stuzzichino con un rametto di rosmarino fresco!