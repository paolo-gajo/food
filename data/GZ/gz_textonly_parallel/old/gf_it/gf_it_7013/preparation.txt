Per preparare le bruschette capresi tagliate 4 fette di pane dello spessore di circa 2 cm [1], e fatele abbrustolire da entrambi i lati sotto il grill del forno o su di una padella antiaderente [2]. Quando si saranno dorate prendete ogni singola fetta di pane abbrustolito e strofinateci sopra uno spicchio dâ€™aglio [3] (uno deve bastare per tutte e 4 le fette di pane).
Una volta preparate le fette di pane mettetele da parte e preparate gli ingredienti che vi serviranno per condire la bruschetta caprese. Scolate per bene la mozzarella di bufala e tagliatela a quadretti non troppo grossi [4]; tagliate in quattro parti anche i pomodorini [5]. In una ciotola versate la mozzarella, le olive nere, i pomodori tagliati in quarti [6].
Unite il basilico spezzettato con le dita, l'origano, l'olio extravergine d'oliva e un pizzico di sale (7-8). Mescolate per bene, al fine di amalgamare i sapori. Disponete su di un piatto da portata le fette di pane abbrustolite e ricopritele con il preparato, diviso per ogni fetta in egual misura [9].Cospargete le bruschette capresi con un poco di olio extravergine di oliva e servite.