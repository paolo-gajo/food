Per preparare l'insalata d'orzo con acciughe, gamberetti e pomodorini, iniziate facendo lessare l’orzo in 1,5 lt di acqua bollente [1]. Nel frattempo, lavate i pomodorini e tagliateli in quarti [2], fate sciogliere quindi le acciughe nell’ olio posto qualche istante sul fuoco; aggiungete i gamberetti e fateli scottare per qualche secondo [3].
Quando l’orzo sarà cotto, (ricordatevi che deve rimanere un po’ croccante), scolatelo bene e fatelo saltare nella pentola con gli ingredienti preparati in precedenza [4].Togliete il tutto dal fuoco, fate raffreddare, e poi unite i pomodorini [5] e le foglie di basilico spezzettate con le mani [6]; aggiungete ancora un goccio di olio crudo, pepate a piacere e mescolate bene. Lasciate riposare e raffreddare del tutto, poi ponete l'insalata d'orzo con acciughe, gamberetti e pomodorini per almeno un'ora in frigorifero.