Per i tuoi buffet estivi, per un aperitivo in terrazza o per uno spuntino sfizioso oggi prepariamo le schiacciatine alle verdure e fiori di zucca ripieni! Un tripudio di gusto e di colore che saprà rallegrare la vostra giornata. Le schiacciatine sono realizzate con un impasto preparato con poco lievito, risulteranno croccanti all'esterno ma comunque consistenti. Potrete personalizzarle con le verdure dell'orto o quelle che più amate, noi abbiamo scelto di arricchirle con zucchine, peperoni e cipolle di Tropea, ingredienti facilmente reperibili da tutti. Ma a renderle così speciali saranno i fiori di zucca, ripieni di ricotta e dal cuore filante! Cosa aspetti a provarle? 