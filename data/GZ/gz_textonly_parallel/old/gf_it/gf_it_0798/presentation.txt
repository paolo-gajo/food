Per gli inglesi, prendere il tè è un momento tradizionale, che si ripete durante la giornata dalla mattina fino alle famose cinque del pomeriggio, quando il tè viene accompagnato da diverse leccornie dolci o salate. Una delle immancabili delicatessen che vengono servite in tutta l'Inghilterra con il tè sono gli scones, morbidi paninetti rotondi, dal sapore neutro, che vengono farciti o con ingredienti dolci o con ingredienti salati.Gli scones richiedono davvero pochi minuti per essere preparati e hanno una lievitazione breve, che avviene direttamente durante la cottura.Noi vi proponiamo una versione dolce degli scones, farciti con confettura e crème fraiche (che noi conosciamo come panna acida): in realtà la tradizione del cream tea richiede la clotted cream, una panna molto densa e con un alto contenuto di grassi. Se non trovate nè l'una nè l'altra, il formaggio che si avvicina di più come consistenza e sapore è il nostro mascarpone e potete usarlo in alternativa.Sperimentate gli scones con le farciture che volete, scatenate la vostra fantasia e buon tè a tutti!