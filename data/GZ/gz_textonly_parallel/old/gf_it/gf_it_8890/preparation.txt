Per preparare le cuddura cull'ova mettete la farina in una ciotola capiente, aggiungete lo zucchero [1], il lievito setacciato [2] e la scorza grattugiata del limone [3]. 
Aggiungete lo strutto [4] e le uova leggermente sbattute [5]. Iniziate ad impastare in ciotola con le mani [6]. 
Lavorate molto bene l’impasto in modo da amalgamare bene gli ingredienti, poi trasferite su un piano da lavoro e impastate ancora fino ad ottenere un composto omogeneo [8]. La consistenza dell'impasto non sarà dura, anzi, risulterà abbastanza morbida, ma non appiccicoa. Prelevate 90 g di impasto [9], tenendo coperto ciò che resta per non farlo seccare. 
Dividetelo in 3 parti [10]. Prendete la prima porzione e aiutandovi con poca farina formate un bastoncino [11] [12]. 
Fate lo stesso con gli altri due. Dovranno essere spessi circa 1 cm e dovranno essere tutti della stessa lunghezza [13]. Bloccate insieme le tre estremità [14] e formate una treccia [15]. 
Premete delicatamente per chiudere la fine della treccia. Sollevatela delicatamente [16] e trasferitela su una teglia, chiudendola a cerchio e pizzicando delicatamente una delle due estremità sull'altra [17]. Lavate bene le uova per la decorazione, asciugatele e posizionatene uno al centro della cuddura premendo delicatamente [16]. 
Prelevate una piccola porzione d'impasto e formate un bastoncino [19]. Dividetelo a metà e posizionatelo sull'uovo in modo da formare una croce [21]. Premete quindi delicatamente sulla pasta per farlo aderire bene [21]
Proseguite in questo modo fino a terminare l'impasto, otterrete 10 cuddura [22]. Man mano posizionatele sulla teglia distanziandole tre di loro. Spennellate con l'uovo e decorate con gli zuccherini colorati [23]. Cuocete in forno statico preriscaldato a 200° per circa 20-25 minuti. Sfornate [24] e lasciate raffreddare prima di servire!