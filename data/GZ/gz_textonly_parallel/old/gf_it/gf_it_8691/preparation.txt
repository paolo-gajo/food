Per preparare la torta salata ai carciofi iniziate dalla pasta brisèe: mettete in un mixer con le lame la farina, il burro a pezzi freddo, un pizzico di sale [1] e frullate il fino ad ottenere un composto sabbioso e farinoso. A questo punto disponete il composto ottenuto a fontana su una spianatoia, aggiungendo l’acqua fredda [2] , impastate il tutto velocemente a mano [3] fino ad ottenere un impasto liscio ed abbastanza elastico.
Una volta pronta, formate un panetto [4] e avvolgetelo in un foglio di pellicola trasparente e lasciatela riposare in frigo per almeno 40 minuti. Nel frattempo mondate i carciofi seguendo le indicazione che trovate nella scheda come pulire i carciofi quindi tagliateli a metà e affettateli [5]. Tritate il prezzemolo e [6]
affettate le cipolle [7] e teneteli da parte. Sbucciate 2 spicchi di aglio, tritateli finemente e metteteli a imbiondire in 2 cucchiai di olio di oliva [8], poi aggiungete i carciofi [9] che farete saltare in padella per qualche minuto,
quindi salate e pepate e aggiungete mezzo bicchiere di acqua calda [10] che lascerete evaporare. In un’altra padella, mettete 2 cucchiai di olio e le alici [11] che avrete precedentemente dissalato lavandole sotto l’acqua corrente e alle quali avrete tolto la lisca centrale; fate sciogliere le alici nell’olio, poi aggiungete le cipolle[12].
Lasciate appassire le cipolle lentamente senza che prendano colore [13], poi unitele ai carciofi [14], fate amalgamare e bagnate gli ingredienti con un bicchiere di vino bianco, che lascerete sfumare. Aggiustate eventualmente di sale, spegnete il fuoco e aggiungete il prezzemolo tritato [15], quindi amalgamatelo bene.
Prendete la pasta brisèe e stendetela con un matterello allo spessore di circa 3 mm [16]. Ungete di burro uno stampo da quiche del diametro di 27 cm di diametro e foderatelo con la pasta stesa, per agevolarvi in questa operazione arrotolate la pasta sul mattarello e srotolatela sullo stampo [17] ,fate aderire allo stampo la sfoglia, ritagliate il bordo in eccesso con un tagliapasta [18] e quindi punzecchiate il fondo con i rebbi di una forchetta o con uno stuzzicadenti.
Tagliate un disco di carta forno e ponetelo sopra la pasta [19] , copritelo con i pesi per la cottura alla cieca [20] (o legumi secchi, che con il loro peso serviranno a non fare gonfiare la pasta brisèe) poi infornate a 190° per circa 15 minuti. Trascorsi i 15 minuti, estraete la quiche dal forno [21], eliminate la carta con i pesi e rimettete la tortiera in forno per far circa 5-7 minuti in modo che il fondo della pasta diventi dorato.
Intanto, in una ciotola dai bordi alti, sbattete il latte con le uova [22] e il Grana Padano grattugiato [23], quindi salate. Tagliate la provola in piccoli cubetti [24]
una volta estratta la base della quiche dal forno, distribuite sul fondo i cubetti di provola [25], unite il composto di carciofi e cipolle e poi versatevi sopra il composto di latte, tuorli e formaggio [26]. Con la pasta avanzata create due cordini [27] della stessa lunghezza della circonferenza della torta circa 85 cm
intrecciateli [28] e applicateli sul bordo [29]. Infornate per altri 15-20 minuti a 190°, fino a che la superficie della quiche non sarà dorata. Lasciate riposare la torta salata ai carciofi fuori dal forno per almeno 10 minuti prima di servirla [30].