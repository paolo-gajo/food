Per realizzare i bugnè craquelin con Chantilly e Nutella® iniziate preparando la craquelin. Versate in una ciotola il burro freddo, lo zucchero [1] e la farina [2], impastate con le mani [3]
fino a ottenere un composto uniforme e compatto [4]. Formate un panetto, avvolgetelo con la pellicola per alimenti [5] e conservatelo in frigorifero per 1 ora. Trascorso questo tempo, riprendete il panetto, stendetelo con il mattarello su una spianatoia leggermente infarinata [6] a una spessore di 3 mm.
Con un piccolo coppapasta formare dei cerchietti di 3 cm [7] e posizionateli su un vassoio rivestito con carta forno [8] e conservate in frigorifero. Occupatevi ora della pasta choux: versate in un pentolino il latte [9],
l’acqua [10], il burro [11], lo zucchero [12] ed il sale.
Portate a leggera ebollizione [13], togliete dal fuoco, e versate la farina [14]. Mescolare con un cucchiaio di legno per farla assorbire e riportate sul fuoco per qualche minuto, sino a che si staccherà dalle pareti del pentolino [15].
Versate in una ciotola e lavorare per qualche secondo con il cucchiaio di legno per far raffreddare l’impasto. Una alla volta versate le uova [16] e lavorate sino a completo assorbimento. Ottenuto un impasto liscio ed elastico [17] trasferire in un sac-à-poche con bocchetta liscia da 10 mm [18].
Formate 24 bignè di circa 3 cm di diametro spremento il composto su una leccarda rivestita con carta forno [19]. Posizionate su ogni bignè il dischetto di craquelin [20] e cuocete in forno preriscaldato, ventilato, ripiano medio a 180° per 25 min. Togliete dal forno e lasciate raffreddare [21].
Versate in una ciotola la panna fresca liquida e lo zucchero a velo [22]. Aromatizate con i semi del baccello di vaniglia [23] e montatela con le fruste elettriche finchè non sarà spumosa [24]. Trasferite in un sac-à-poche con bocchetta rigata da 10 mm. 
Tagliate il cappello del bignè, un po’ sopra la metà, a circa 3/4 (25-26). Farcite un lato del bignè con un ciuffo di panna [27].
Riempite un altro sac-à-poche con Nutella® e farcite il bignè sull'altro lato con Nutella® [28]. Appoggiate il cappello del bignè sulla crema e servite subito i vostri bignè craquelin con Chantilly e Nutella® [30].