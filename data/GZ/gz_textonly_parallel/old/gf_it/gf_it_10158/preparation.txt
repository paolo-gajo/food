Per preparare le torrette di patate con salmone e provola cominciate lavando e asciugando i tuberi [1]. Affettate sottilmente con l'aiuto di una mandolina [2], o eventualmente tagliate con un coltello, ottenendo delle fettine spesse circa 3 mm [3].
Disponete i dischetti su una placca foderata con carta forno e spennellate la superficie con un po' d'olio [4]. Aggiungete un pizzico di sale e di pepe [5] e cuocete in forno statico, già caldo a 180° per circa 15 minuti [6].
Nel frattempo affettate la provola e ricavate dei pezzetti grandi poco meno delle fettine di patate [7] e poi fate lo stesso con il salmone [8]. Per ogni pezzo vi occorrono 3 fettine di patate, 20 pezzetti di provola e 10 fettine di salmone. A questo punto avete tutto quello che vi occorre e potete comporre le vostre torrette procedendo in questo ordine. Sulla prima fettina di patata sistemate prima il salmone [9],
poi la provola [10] e di nuovo patate [11], salmone e provola [12].
e richiudete con l'ultima fettina [13]. Ecco pronta la prima spolverizzate la superficie con un po' di timo sfogliato [14] e continuate così con tutte le altre. Le vostre torrette di patate con salmone e provola sono pronte, buon aperitivo a voi [15].