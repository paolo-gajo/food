Per preparare i biscotti al limoncello e uvetta come prima cosa mettete l'uvetta a mollo in acqua [1] per circa 15 minuti, in modo da reidratarla. Grattugiate poi la scorza del limone [2], spremetene il succo [3] e tenete entrambi da parte. 
Setacciate all'interno di una ciotola la farina e il lievito [4]. Unite poi il burro tagliato a cubetti, lo zucchero [5] e iniziate ad impastare il tutto con le mani [6]. 
Quando avrete ottenuto un composto sbricioloso aggiungete le uova [7], il limoncello [8], il succo di limone [9] 
e la scorza [10]. Utilizzando un cucchiaio amalgamate bene tutti gli ingredienti [11] e aggiungete l'uvetta scolata [12]. 
Impastate il tutto con le mani [13] fino ad ottenere un composto uniforme. Coprite poi con pellicola e lasciate riposare in frigorifero per 30 minuti. Riprendete poi l'impasto e da questo realizzate delle palline [14], ne otterrete circa 30. Passatele nello zucchero a velo [15] 
e disponetele su una leccarda foderata con carta forno [16], distanziandole tra di loro. Cuocete i biscotti in forno statico preriscadlato a 180Â° per 20 minuti. Una volta che i biscotti saranno pronti sfornateli, aggiungete altro zucchero a velo [17] e lasciateli raffreddare completamente prima di gustarli [18].