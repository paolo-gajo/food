I supplì, pura poesia! Quelli al telefono, conditi come da tradizione laziale e romana, sono eccezionali, fragranti e filanti come questi: supplì mozzarella e pomodoro! Una versione più easy ma ugualmente sfiziosa. D'altronde c'è chi li ama anche nelle loro varianti più moderne ed originali, come quelli prosciutto e scamorza. Siamo certi che li avrete anche provati conditi cacio e pepe o con verdure: queste polpettine di riso fritte ad arte sono sempre buonissime! Per un effetto super filante vi consigliamo di usare la mozzarella per pizza, altrimenti anche un fiordilatte andrà bene! Il riso avanzato, come per gli arancini è perfetto per preparare i supplì mozzarella e pomodoro, assaggiateli e condividete con noi questo piccolo antipasto dai sapori romani!