Per preparare la cream tart come prima cosa ponete in un mixer la farina, il burro freddo tagliato a cubetti [1], il sale grosso [2] e infine le uova [3]. 
Azionate il mixer fino a che non si sarà compattato [4]. Trasferite poi su un piano da lavoro [5] e formate un panetto; avvolgelo nella pellicola [6] e trasferite in frigo per almeno 1 ora. 
Spuntate zucchine e carote, poi pelate quest'ultime. Utilizzando sempre il pelapatate ricavate delle fettine sottilissime da entrambi gli ortaggi. Versate un filo d'olio in una pirofila e unite sia le carote [8], che le zucchine [9]. 
Aggiungete un pizzico di sale, la scorza dal limone [10] e il succo di mezzo [11]. Mescolate poi il tutto con una forchetta [12], coprite con la pellicola e lasciate marinare in frigorifero. 
Dopo che la frolla avrà riposato, stendetela con un mattarello [13] fino ad ottenere uno spessore di circa 5 mm [14]. Dovrete stendere la pasta in modo da riuscire a ricavare 2 dischi da 18 cm [15].
Utilizzando poi un coppapasta da 9 cm intagliate un cerchio all'interno del vostro disco [16]. Trasferite poi i due anelli su una leccarda foderata con carta forno (17-18) e cuocete in forno statico a 180° per circa 20 minuti. Con l'impasto che avanza potrete realizzare delle tartellette salate o dei biscottini per decorare la stessa cream tart. 
Trascorsi i 20 minuti sfornate gli anelli e lasciateli raffreddare [19]. Nel frattempo preparate la crema di formaggio. Versate il formaggio spalmabile in una ciotola e lavoratelo con una frusta [20]. Continuando a mescolare aggiungete anche la panna a filo [21] e salate il composto.
Trasferite la crema ottenuta in un sac-à-poche con bocchetta liscia da 13 mm [22]. Tagliate poi i pomdorini a metà per il senso della lunghezza [23]. Sistemate uno degli anelli di frolla salata su un piatto da portata, quindi realizzate dei ciuffetti di crema [24] su tutta la superficie. 
Ponete sopra il secondo disco [25] e realizzate un altro strato di crema, come appena fatto (26-27). 
Decorate ora la superficie della cream tart salata con le fettine di zucchine, di carote e con i pomodorini [28]. Guarnite con i semi di papavero [29] e servite [30].