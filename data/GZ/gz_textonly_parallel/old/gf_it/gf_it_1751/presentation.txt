La bavarese è un dolce al cucchiaio di origine francese, molto fresco e morbido. Si può realizzare in tante versioni e in questa ricetta lo proponiamo in versione "primaverile": la bavarese alle fragole. La base del dolce è la crema inglese, a cui si aggiungono in questo caso le fragole frullate e panna semi montata. Dovrete solo avere pazienza per i tempi lunghi di rassodamento in frigorifero, ma il risultato vi ripagherà: un dessert elegante e raffinato ideale come fine pasto per i pranzi primaverili ed estivi, da guarnire con ciuffi di panna montata e fragole fresche!E se cercate altri dolci con le fragole provate anche questo tiramisù!