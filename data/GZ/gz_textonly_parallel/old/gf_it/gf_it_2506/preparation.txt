Per preparare le banane caramellate iniziate a sbucciare le banane e tagliatele a fette larghe mezzo centimetro [1]. Ponete lo zucchero semolato in un pentolino dal doppio fondo [2] e fatelo sciogliere a fiamma bassa [3]
fino a che non avrà raggiunto un bel colore ambrato [4]. A questo punto unite il burro e fatelo sciogliere, mescolando con un cucchiaio d’acciaio (5-6).
Quando il composto sarà omogeneo aggiungete le banane e fatele cuocere per un minuto scarso [7]. Aggiungete poca acqua [8] e lasciate cuocere ancora per un paio di minuti fino a che non sarà evaporata [9]. Servite le banane caramellate appena scaldate!