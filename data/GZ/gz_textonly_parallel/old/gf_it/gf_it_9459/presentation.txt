Perfetti per la colazione e la merenda, i muffin sono dei dolcetti sfiziosi e versatili che si possono preparare con tanti ingredienti diversi, come yogurt o cioccolato, e soprattutto di facile realizzazione. Qui vi proponiamo una variante golosa con i muffin al cacao variegati con gocce di cioccolato bianco, piccole prelibatezze soffici realizzate con un impasto bicolore che conferisce un accattivante e simpatico effetto variegato ai dolcetti, inoltre abbiamo impreziosito l’impasto con piccole pepite di cioccolato bianco da scoprire ad ogni morso. Gli amanti del cioccolato non potranno resistere!