Per realizzare le girelle di zucchine ripiene per prima cosa lavate le zucchine, spuntatele e con una mandolina ricavate delle fette per il lungo di circa 4-5 mm di spessore [1]. Vi serviranno 36 fette di zucchine. Tagliate il formaggio a fette della stella larghezza delle zucchine [2]. Ora prendete una fettina di zucchina, adagiate sopra 2 fettine di formaggio [3].
Dovrete ricoprire tutta la superficie [4]. Farcite con una fetta di prosciutto [5] e sovrapponete un'altra fetta di zucchina [6]. 
Arrotolate [7] e bloccate la girella con 2 stuzzicadenti [8]. Terminate di arrotolare tutte le fette di zucchine farcite con il formaggio e il prosciutto; con queste dosi otterrete 18 girelle [9]. 
Mettete a scaldare l’olio di semi per la frittura. Nel frattempo sbattete le uova con un po’ di sale e pepe. Passate le girelle prima nell'uovo [10] e poi nel pangrattato [11]. Friggete 2-3 girelle per volta nell'olio a una temperatura di 170° per circa 4-5 minuti [12]. 
Scolate [13] su carta assorbente da cucina [14]. Le vostre girelle di zucchine ripiene sono pronte per essere gustate [15].