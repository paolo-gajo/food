La cheesecake marmorizzata è una golosa ricetta che unisce la famosa torta al formaggio americana con la classica ciambella dal doppio impasto di vaniglia e cioccolato, che viene mescolato appena per creare il tipico effetto marmoreo, da cui prende il nome la preparazione. La cheesecake marmorizzata è un dessert raffinato e di grande effetto scenografico e soprattutto molto gustosa grazie alla presenza di due golose creme: una chiara vanigliata e una al cioccolato fondente. Per entrambe la base è il morbido formaggio fresco spalmabile.Con pochi accorgimenti otterrete un dolce perfetto, seguite la nostra ricetta per scoprirne tutti i trucchi!