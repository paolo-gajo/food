Le mele sono un frutto molto versatile non solo mangiate da sole ma anche per la preparazione di svariati dolci, come la classica torta di mele! In questa ricetta vi proponiamo un dessert a base di mele, frolla, crema e cannella: tanti ingredienti combinati insieme per creare delle gustose crostatine alle mele e cannella. Il risultato sono piccole tortine di fragrante pasta frolla, ideali come fine pasto o da regalare per un'occasione speciale, ricche di golosa crema aromatizzata alla cannella e al limone, guarnite con sottili fettine di mele che rinfrescano e decorano il dolce! Scoprite passo passo come prepararle!