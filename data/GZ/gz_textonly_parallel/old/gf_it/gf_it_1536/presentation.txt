La pasta frolla senza glutine è una preparazione pensata per andare incontro alle esigenze di tutti coloro che seguono una dieta che non prevede la farina di grano. La pasta frolla classica è stata così rivisitata per essere alla portata di tutti. Con questa ricetta potrete preparare in casa una profumatissima e golosa crostata, deliziosi biscottini da inzuppare nel latte o nel tè (per non parlare dei più golosi che invece potranno cedere alla tentazione di immergerli nel cioccolato fondente per realizzare dei biscotti ricoperti!) o addirittura creare i biscotti per realizzare la base di una buona cheesecake! Basterà sostituire la farina tradizionale di grano con farina di riso e farina di mais per ottenere una frolla senza glutine deliziosamente friabile per dar vita a tantissimi dolci senza più rinunce!