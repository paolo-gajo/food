Prendete la vostra noce di vitello e appoggiatela su un tagliere [1]; togliete con un coltello le eventuali cartilagini [2], quindi legatela con uno spago da cucina [3].
Sistemate il rosmarino e qualche foglia di salvia sul vostro arrosto (4-5). Prendete una casseruola e, dopo aver fatto scaldare l'olio e il burro, adagiatevi la carne [6].
Fate rosolare l’arrosto su tutte le sue parti, girandolo con un cucchiaio di legno [7], poi aggiungete il vino [8]. Quando l'arrosto sarà ben rosolato trasferitelo in una tegame da forno, dove verserete anche il fondo di cottura [9].
Mondate le carote, il sedano, le cipolle e l'aglio [10] e poneteli nella pentola dell'arrosto insieme alle bacche di ginepro, al prezzemolo, al sale e al pepe [11]. Lasciate cuocere in forno già caldo per un’ora a 180° (rigirando l'arrosto ogni tanto). Nel frattempo lavate bene l’uva, tagliate gli acini a metà e togliete i vinaccioli [12].
Dopo l’ora di cottura, togliete dalla pentola le verdure e gli aromi, lasciando solo il fondo di cottura [13], dopodiché aggiungete gli acini (14-15) e fate cuocere per altri 20 minuti mantenendo la temperatura a 180°. Una volta spento il forno lasciate riposare l’arrosto per qualche minuto, poi tagliatelo a fette e servitelo assieme all'uva aggiungendo il sugo formatosi durante la cottura.