Le pere possono diventare un ottimo dessert, come quelle all'amaretto o al vino rosso. Pere e formaggio possono rappresentare un dolce originale o anche un antipasto sfizioso: le pere al forno vi delizieranno con la farcitura al gorgonzola, miele e noci.Facili e veloci da realizzare, queste pere ripiene al forno si presentano nella loro veste più elegante. Il segreto della ricetta è custodito negli ingredienti: scegliete prodotti di qualità ed esalterete al meglio i loro profumi e aromi!