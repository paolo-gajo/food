Le schiacciate con tartare di salmone e cipollotto sono un finger food fresco e sfizioso ideale per un aperitivo raffinato. Prestando attenzione alla qualità del pesce e con alcune accortezze potrete gustare una piccola delizia in cui si racchiude il sapore del mare su una base croccante. La delicatezza del salmone sposa il gusto deciso del cipollotto, il tutto marinato con il succo di limone.Questo antipasto va consumato subito in modo da preservare le qualità del pesce e gustare le schiacciate di tartare di salmone e cipollotto in tutta sicurezza con i vostri amici, magari accompagnate da una flute di prosecco o vino bianco frizzante!