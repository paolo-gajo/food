Per preparare i Nutellotti ponete 180 g di Nutella nella tazza di una planetaria dotata di fruste [1] insieme ad un uovo intero [2]. Azionate le fruste per 2 minuti [3]
in modo da amalgamare bene tutti gli ingredienti [4], poi arrestate la planetaria e aggiungete la farina setacciandola [5]. Mescolate il tutto con una spatola [6]
fino ad ottenere un impasto liscio ed omogeneo [7]; create un panetto, che andrete a mettere in frigorifero a riposare per almeno 15-20 minuti coperto con la pellicola trasparente [8]. Trascorso il tempo necessario, togliete il panetto dal frigorifero [9]
e con le mani formate delle palline del peso di 15 g ciascuna [10], che andrete a porre su una leccarda foderata con un foglio di carta da forno [11]: con le nostre dosi dovrete ottenere 25 palline. Con le dita appiattite il centro di ciascun pezzo, in modo da creare una cavità [12];
terminata questa operazione [13], mettete la Nutella in una sac-à-poche dalla bocchetta stellata e farcite i nutellotti, facendo un piccolo ciuffetto al centro di ciscuno [14]. Una volta farciti tutti i biscotti [15],
terminate distribuendo la granella di nocciole [16]. Cuocete in forno statico preriscaldato a 170° per circa 10 minuti. Quando saranno pronti (i biscotti risulteranno piuttosto morbidi) [17], metteteli a raffreddare su di una gratella; infine potete servire e gustare i vostri Nutellotti [18]!