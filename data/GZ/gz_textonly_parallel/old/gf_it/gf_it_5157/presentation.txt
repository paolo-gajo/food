Esiste una bontà più perfetta e rotonda di un piccolo tartufo? Al caffè, al limone e naturalmente... al cioccolato! Deliziosi cioccolatini realizzati con ganache di cioccolato fondente e cioccolato al latte, ideali da offrire ai vostri ospiti o da presentare come elegante regalo. Serviti con coperture differenti, questi tartufi sono quello che ci vuole per concedersi una dolce coccola: assaggiandoli, assaporerete tutta la golosità del cioccolato unita a gustose coperture di cocco grattugiato, granella di pistacchi e nocciole e cacao. Scegliere il tartufo che più fa per voi sarà davvero difficile: non vi resta che provarli tutti e farvi conquistare dalla loro infinita bontà!