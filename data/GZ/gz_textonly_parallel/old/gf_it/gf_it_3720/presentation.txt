Che siate stati in Sicilia o no sicuramente conoscete gli arancini o arancine (e anche della diatriba sul genere di questi piccoli supplì di riso). Oggi però facciamo una variazione sul tema e vi proponiamo gli arancini con zucchine. Queste meravigliose polpette di riso dalla caratteristica forma a goccia e dal filante ripieno, sono degli antipasti squisiti che dovete assolutamente proporre ai vostri commensali! L'estivo condimento di zucchine e fiori di zucca porterà una bella ventata di novità e gusto originale sulle vostre tavole. Tutto quello che c'è da sapere ve lo raccontiamo nella ricetta degli arancini con zucchine, siete pronti a scoprire la nostra versione? Si comincia!