Per preparare l'insalata di calamari cominciate dalla pulizia di questi ultimi. Noi usiamo quelli già eviscerati, ma nella scuola di cucina trovate come si fa a pulirli per intero. Quindi procedete togliendo la pelle [1] e tagliando le ventose più grosse. Poi tagliate ad anelli grossi un paio di cm e sminuzzate i tentacoli [2]. Raccogliete i pezzi in un recipiente e versate un po' d'olio [3],
un pizzico di sale e uno di peperoncino in polvere [4], qualche fogliolina di menta, il succo di mezzo limone e mescolate bene il tutto. Lasciate marinare per una ventina di minuti [5]. Intanto procedete con gli altri ingredienti. Dopo aver pulito i pomodorini tagliateli in quarti [6].
Mondate le carote, mondatele e affettatele [7], infine tostate in padella per qualche istante le mandorle in lamelle facendo attenzione che non brucino; mettetele da parte poi [8]. Bene a questo punto i calamari si saranno insaporiti per bene. Arroventate una griglia e poi versateli su [9].
Lasciateli cuocere pochi minuti rigirando quando si sarà formata la crosticina [10]. Trasferite i calamari cotti in una pirofia e aggiungete i pomodorini, le carote [11], le olive nere denocciolate [12].
Preparate la citronette versando in una ciotola dell'olio e il succo di mezzo limone (usate come proporzione pari quantità dei due liquidi) [13], aggiungete un po' di prezzemolo sminuzzato con qualche foglia di menta [14], un bel pizzico di sale ed emulsionate il tutto [15].
Versate l'emulsione nella pirofila [16] e mescolate bene [17]. Guarnite infine con le scaglie di mandorle e la vostra insalata di calamari è pronta da gustare [18].