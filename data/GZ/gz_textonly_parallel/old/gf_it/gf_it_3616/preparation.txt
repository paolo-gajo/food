Per preparare le crispelle iniziate setacciando la farina in una ciotola ed aiutandovi con un colino a maglie molto strette [1]. Versate quindi la farina in un mixer ed aggiungete il lievito [2]. Nel frattempo prendete lo zucchero. Versatelo in un contenitore di vetro e scioglietelo in acqua tiepida per consentire allo zucchero di sciogliersi [3].
A questo punto versate lo zucchero disciolto nella ciotola con farina e lievito [4] e l'acqua e, aiutandovi con una planetaria e gancio, cominciate ad amalgamare tutti gli elementi continuando ad aggiungere l'acqua poco alla volta [5] fino ad ottenere un composto omogeneo in cui i liquidi sono stati assorbiti [6].
Trasferite quindi l’impasto su una spianatoia e lavoratelo per almeno 10 minuti fino a che risulterà ben liscio [7]. Continuate a lavorare l’impasto finchè non riuscirete ad ottenere una forma sferica dello stesso [8]. Quando avrete ottenuto una sfera con l’impasto omogeneo riponetela in una ciotola dal fondo leggermente infarinato affinchè l’impasto non attacchi, copritela con pellicola trasparente per alimenti e lasciatela lievitare in ambiente tiepido e privo di correnti d’aria per almeno due ore, o fino a che l’impasto non avrà raddoppiato il suo volume [9].
Trascorso il tempo necessario scaldate per la lievitazione del vostro composto, prendetelo e ricavatene dei piccoli pezzi dal peso di circa 25-30 g l’uno [10]. Ungetevi le mani con 10 g di olio [11] in modo tale da riuscire a modellare il composto e potergli dare la forma che desiderate [12]. Noi consigliamo la forma ad anello, prendendo ciascun pezzo di composto e forando la pasta al centro con le dita e continuando ad allargare.
Ora prendete un tegame dai bordi alti e versatevi l’olio di semi portandolo alla temperatura di 180° C. Quando l’olio avrà raggiunto la temperatura di 180°C immergetevi le crispelle che avrete preparato [13]. Girate di tanto in tanto le crispelle mentre friggono per consentire una frittura uniforme [14]. Continuate la frittura finchè non otterranno una colorazione dorata ed una consistenza croccante [15].
Quando saranno fritti aiutandovi con delle pinze da cucina poggiateli nella carta assorbente per rilasciare l’olio in eccesso [16]. Ripetete l’operazione per tutti gli anelli che avete preparato [17]. Quando avranno rilasciato l’olio in eccesso salate a piacimento le vostre crispelle e servitele immediatamente [18].