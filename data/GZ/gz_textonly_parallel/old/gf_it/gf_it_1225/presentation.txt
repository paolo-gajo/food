I dolci al limone sono la vostra passione? Allora siete nel posto giusto! Deliziatevi con i muffin soffici al limone: vi stregheranno con il loro freschissimo sapore, grazie all'uso di succo e scorza! Sicuramente conoscete bene i muffin, morbidi tortini americani che si mangiano facilmente in pochi bocconi. Sono buoni con le gocce di cioccolato, praticamente irresistibili se hanno il cuore morbido. Ma i muffin soffici al limone li segnerete tra i vostri preferiti, grazie al sapore fresco, alla glassa acidula e profumatissima con le foglioline di menta. Sono ancora più leggeri della versione con ricotta e limone, quindi cosa desiderare di meglio? Per una colazione perfetta o per merenda sfiziosa vi consigliamo di provare questi buonissimi muffin soffici al limone.