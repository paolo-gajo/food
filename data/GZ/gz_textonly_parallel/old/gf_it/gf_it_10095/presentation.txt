Non c’è pensiero più gradito per una mamma che ricevere dei bellissimi fiori… magari di pan brioche o ripieni di confettura! Questa volta vi proponiamo delle graziose roselline di frolla al cacao, così golose nella loro semplicità che saranno sicuramente apprezzate da tutti. Bastano pochi semplici ingredienti per realizzare con le vostre mani un regalo da far trovare sulla tavola della colazione per stupire con dolcezza le persone a voi più care. Che siano i bambini a coccolare la mamma o viceversa, le roselline di frolla al cacao stamperanno un sorriso sul viso di tutta la famiglia!