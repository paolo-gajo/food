Per realizzare gli involtini fritti di melanzane e gamberoni per prima cosa lavate le melanzane, quindi spuntatele [1] e riducetele a fette sottili e regolari [2]. Ponetele in uno scolapasta e cospargetele con il sale [3]. Lasciate spurgare così per 20 minuti, in questo modo risulteranno meno amarognole.
Intanto occupatevi della pulizia dei gamberi: tagliate la testa [4], eliminate le zampette e il carapace [5] ed estraete con uno stecchino l’intestino, ovvero il filamento scuro posto sul dorso. Trasferite i gamberi interi e puliti in una ciotola, condite con olio [6],
sale, pepe e foglioline di menta fresca [7]. Sciacquate le melanzane sotto l’acqua corrente [8] e asciugatele, quindi scaldate una padella antiaderente e adagiate qui le melanzane [9],
arrostitele da entrambi i lati [10], quindi trasferitele su un piatto e conditele con un filo di olio [11]. Tutto è pronto per comporre gli involtini: su un tagliate adagiate una fetta di melanzana, ponete su un lato un gambero [12]
e avvolgete intorno al gambero la fetta di melanzana [13], così da ottenere un involtino [14]. Fissatelo con uno stuzzicadenti [15] e tenete da parte.
In una ciotola mescolate il pangrattato e la farina [16], passate in questa panatura uno ad uno gli involtini [17], poi scaldate in un tegame l’olio per la frittura e quando avrà raggiunto i 170° immergete pochi involtini alla volta [18].
Cuocete per pochi minuti, il tempo necessario perché siano dorati [19]. Scolati su carta assorbente per eliminare l'olio in eccesso [20] e serviteli ben caldi [21].