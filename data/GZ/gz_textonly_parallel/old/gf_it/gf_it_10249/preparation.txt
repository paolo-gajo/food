Per preparare i muffin riso cannella e pere iniziate mettendo a bollire il riso per 12 minuti [1]. Scolatelo [2] e lasciatelo raffreddare in ciotola [3]. 
Pelate le pere [4], quindi dividetele in quarti ed eliminate il torsolo interno [5]. Tagliatele a spicchi [6], 
e poi a piccoli cubetti [7], ne ricaverete così circa 150 g. In un'altra ciotola versate lo zucchero e il burro morbido [8]. Lavorate gli ingredienti con la frusta, poi unite anche le uova a temperatura ambiente [9]. 
Lavorate con una frusta finché il composto non sarà omogeneo. Incorporate il lievito [10] e la farina setacciati poco alla volta [11], sempre continuando a mescolare con la frusta, per evitare che si formino grumi. A questo punto il composto sarà abbastanza denso, inserite il latte, a temperatura ambiente, poco alla volta [12] , continuando a mescolare. 
Alla fine versate il riso cotto [13] e le pere [14], mescolate bene e aggiungete anche la cannella [15]. 
Versate l'impasto in una teglia per 12 muffin con gli appositi pirottini di carta, fino ad arrivare quasi al bordo del pirottino con l’impasto [16]. Cuocete per 30 minuti in forno statico preriscaldato a 180°. Quando i muffin riso cannella e pere saranno pronti lasciateli raffreddare a temperatura ambiente [17] e saranno pronti per essere gustati [18].