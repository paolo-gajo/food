Per le crostatine al Nesquik con pere caramellate per prima cosa prepariamo la pasta frolla al Nesquik con il metodo della sabbiatura: nella ciotola di un mixer con le lame mettete la farina [1] con il burro freddo tagliato grossolanamente a dadini [2] e il Nesquik [3] quindi azionate il mixer per un paio di minuti fino ad ottenere un composto per l'appunto sabbioso.
Trasferite il composto in una ciotola capiente e aggiungete lo zucchero a velo setacciato [4] mischiandolo bene al resto [5]; aggiungete anche l'uovo [6] e iniziate a impastare all'interno della ciotola
quando avrete raccolto tutti gli ingredienti trasferite l'impasto su una spianatoia leggermente infarinata e iniziate a lavorare l’impasto [7] fino a quando avrà raggiunto una consistenza abbastanza compatta e assunto un colore marrone scuro omogeneo, quindi formate un panetto con l’impasto [8] appiattitelo leggermente e avvolgetelo nella pellicola trasparente [9] quindi lasciatelo riposare in frigorifero per almeno un'ora.
Trascorsi i 60 minuti prendete l’impasto e stendetelo su una spianatoia con un matterello in modo da ottenere una sfoglia di spessa circa 3-4 mm e ritagliate dei quadrati di impasto di circa 10x10 cm [10]. Imburrate e infarinate bene gli stampi delle crostatine, noi abbiamo utilizzato degli stampini del diametro della base di 10 cm e alti 2 cm [11] e adagiate il quadrato di pasta frolla sullo stampo in modo da fargli prendere la forma dello stampo aiutandovi con le mani per farlo aderire [12]
con un coltellino dalla lama liscia, oppure con un piccolo mattarello, eliminate la pasta in eccesso dai bordi e bucherellate il fondo con i rebbi di una forchetta [13], avendo cura di non bucare fino in fondo la pasta. A questo punto procedete con la cottura alla cieca (per i dettagli guardate la scheda di Scuola di Cucina Come fare la cottura alla cieca.): adagiate un quadrato di carta forno in ogni stampo e riempiteli di fagioli [14]. Infornate gli stampi in forno statico per circa 20-25 minuti in forno statico a 180 gradi (in forno ventilato 160 gradi per 10-15 minuti). In questo modo i fagioli faranno sì che la frolla non si gonfi in cottura. Una volta cotte sfornate le crostatine, sformatele dagli stampi e lasciatele raffreddare.
Nel frattempo preparate la crema di pere, sbucciate e tagliate 5 pere a tocchetti grossolani [16]. Mettete una noce di burro in una padella antiaderente e fatela sciogliere poi aggiungete le pere [17], che avrete precedentemente scolato, 150 g di zucchero [18],
metà cucchiaino di cannella [19] e il succo di mezzo limone [20]. Fate cuocere a fiamma moderata per 10-15 minuti fino a quando le pere inizieranno a sfaldarsi. A questo punto lasciate evaporare il liquido in eccesso (le pere non dovranno risultare acquose ma abbastanza asciutte), lasciatele raffreddare e poi versatele nel bicchiere di un frullatore ad immersione [21]
e frullate fino ad ottenere una crema [22] e trasferitela in una sac-à-poche dotata di bocchetta a stella. Quindi preparate la dadolata di pere. Sbucciate le altre 3 pere, tagliatele a dadini piccoli e regolari [24],
mettete la restante noce di burro in una padella antiaderente e fatela sciogliere poi aggiungete le pere, che avrete precedentemente scolato, 50 g di zucchero, mezzo cucchiaino di cannella e il succo di limone. Fate cuocere a fiamma moderata per 10 minuti ma senza farle sfaldare, le pere dovranno rimanere intatte [25], una volta pronte tenetele da parte e procedete con la decorazione delle crostatine. Spremete la crema di pere all'interno della base di pasta frolla riempiendole completamente [26] e sistemate al di sopra un cucchiaino di pere in dadolata [27].
Come tocco finale, mettete un po’ di Nesquik squeeze in un cucchiaino e fatelo ricadere tutt'intorno alla crema di pere [28] in modo da creare un effetto variegato, in ultimo sistemate una decorazione al cioccolato all'interno della crema [29] ed ecco le vostre crostatine al Nesquik con pere caramellate pronte per essere divorate [30]!