Per preparare la challah iniziate dal lievitino: in una ciotolina versate l'acqua e sciogliete il lievito di birra disidratato (in alternativa potete utilizzare 12 g di lievito di birra fresco) [1]. Mescolate con un cucchiaino per scioglierlo completamente [2]. In una ciotola più grande, mettete la farina setacciata e aggiungete il lievito disciolto in acqua [3].
Lavorate l'impasto con le mani nella ciotola [4], poi trasferitelo su un ripiano infarinato e maneggiatelo per ottenere un composto morbido e omogeneo [5]. Ponetelo in una ciotolina [6] e lasciatelo lievitare coperto con pellicola trasparente per circa 30 minuti,
Passato il tempo necessario, il lievitino avrà raddoppiato il suo volume [7]. A questo punto sciogliete il sale in una ciotolina con l'acqua [8]. Poi versate il lievitino nella ciotola di una planetara [9].
Aggiungete lo zucchero [10], il miele [10] e iniziate ad impastare con la frusta K [12].
Versate la farina setacciata a pioggia [13] continuando a far andare le fruste a velocità media, poi versate anche le uova [14] e quando saranno incorporate totalmente anche i tuorli [15].
Quando i tuorli saranno stati inglobati nell'impasto, aggiungete l'olio d'oliva a filo [16]. Quindi sostituite la frusta K con il gancio e aggiungete l'acqua in cui avevate disciolto il sale [17]. Continuate ad impastare fino ad ottenere un composto liscio e morbido [18].
Formate una palla con l'impasto ottenuto [19] e trasferitelo in una ciotola [20] per farlo lievitare coperto con pellicola trasparente in forno spento con luce accesa per almeno 3 ore. Passato il tempo necessario, l'impasto avrà raddoppiato il suo volume [21].
Ponetelo su un ripiano di lavoro leggermente infarinato, dividetelo in 5 pezzi e maneggiateli per ottenere 5 filoncini [22] della stessa lunghezza e spessore. Ora che avete tutti i filoncini [23], saldateli tutti ad una delle estremità [24].
A questo punto iniziate a creare la challah: separate 3 filoncini dagli altri due e intrecciate i filoncini in maniera alternata, partendo dal primo intreccio fatto con quelli più esterni (25-26). Proseguite con i filoncini immediatamente più interni [27] portando i filoncini uno sopra l'altro.
Continuate in questo modo [28] fino a terminare l'impasto [29] e arrotolate leggermente l'estremità [30], prima di ripiegarla sotto la challah.
Ora che la treccia è pronta [31] trasferitela su una leccarda foderata di carta da forno e fatela lievitare per almeno 30-45 minuti. Una volta che l'impasto avrà terminato l'ultima lievitazione, potete spennellare la challah con un tuorlo sbattuto con un cucchiaio di acqua, aiutandovi con un pennellino da cucina [32]. Cuocete la challah in forno statico preriscaldato a 190° per 30-40 minuti (se forno ventilato a 170° per 20-25 minuti). Una volta cotta la vostra challah sarà dorata, profumata e morbida pronta per essere servita [33]!