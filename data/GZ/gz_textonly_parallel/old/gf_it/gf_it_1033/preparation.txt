Per preparare il ragù alla napoletana cominciate pelando e tritando la cipolla [1]. Poi sgrassate la carne eliminando con una lama affilata la parte grassa dal biancostato di manzo [2] e dividete in pezzi [3].
In una casseruola molto capiente lasciate rosolare la cipolla, a fiamma bassa, insieme all’olio extravergine d’oliva per qualche minuto [4]. Poi unite i pezzi di biancostato e le costine [5], le salsicce [6]
e lasciate sigillare tutti i lati per 6-7 minuti [7]. Sfumate con il vino rosso [8] e, non appena l’alcol sarà completamente evaporato, versate la passata di pomodoro [9].
Aggiungete anche l’acqua [10] ed un pizzico di sale. Cuocete a fuoco dolce, quasi sobbollente, per almeno 4 ore [11]. Se l’acqua dovesse evaporare eccessivamente, potrete aggiungerne ancora al bisogno. Trascorso il tempo necessario, affinché la carne si ammorbidisca a sufficienza ed i sapori si siano ben amalgamati, verificate che il ragù napoletano sia salato al punto giusto e poi gustatelo [12].