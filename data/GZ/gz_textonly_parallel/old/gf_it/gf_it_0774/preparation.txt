Per preparare la glassa al cioccolato come prima cosa tritate finemente il cioccolato fondente [1]. Versate poi il latte in un pentolino [2], aggiungete anche il glucosio [3] 
e mescolate con una spatola per farlo sciogliere [4]. Poi scaldate il tutto e non appena avrà sfiorato il bollore, tenendo ancora il pentolino sul fuoco ma a fiamma bassissima unite il cioccolato [5] e mescolate fino a farlo sciogliere completamente [6]. 
Dovete ottenere una consistenza liscia e fluida [7]; quindi trasferitelo all'interno di una ciotolina [8], coprite con della pellicola per alimenti [9] e lasciate raffreddare per circa 15 minuti prima di utilizzarla. La temperatura ideale è quella di 33°. 