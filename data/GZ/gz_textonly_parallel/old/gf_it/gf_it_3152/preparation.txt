Preparate la besciamella con gli ingredienti indicati seguendo la ricetta che troverete cliccando qui. Una volta pronta, mettetela in una ciotolina e nel frattempo preparate le frittate sbattetendo le uova in una terrina con il sale e il pepe [1];mettete a fondere metà del burro in una padella antiaderente (del diametro di 24 cm) [2] versandovi poi metà del composto di uova preparato [3].
Cuocete questo composto da ambo le parti (aiutatevi a girare la frittata con un coperchio), e quando la frittata sarà pronta, adagiatela in un piatto che la contenga [4]. Fate così anche per la seconda metà del composto di uova. Prendete le frittate e spalmate su ognuna di esse, dividendolo, il composto di besciamella [5]. Disponete sopra ogni frittata metà delle fette di prosciutto di Praga [6],
e sopra ancora, metà delle fette di scamorza affumicata, tagliate sottilmente [7](magari a macchina), quante ne servano per coprire il prosciutto cotto. Arrotolate la frittata strettamente [8]e preparate la seconda nello stesso modo, poi avvolgete i rotoli in carta di alluminio [9] e fateli riposare per almeno un’ora. in frigorifero.
Trascorso il tempo necessario, togliete i rotoli dall’alluminio e tagliateli a fette di circa 1 cm [10]. Imburrate 4 pirofiline monoporzione e cospargetele di pangrattato [11]; per ogni pirofilina disponete le fette di mezzo rotolo leggermente sovrapposte, a spirale. Cospargete la superficie di ogni pirofilina, contenente le fette di frittata, con del Grana Padano DOP grattugiato [12] e infornate per circa 15 minuti a 180° sotto il grill del forno già caldo. Servite quindi i vostri rotoli di frittata con prociutto e scamorza ben caldi nelle pirofile stesse.