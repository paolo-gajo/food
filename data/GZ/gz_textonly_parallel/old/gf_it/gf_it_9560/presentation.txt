Alzi la mano chi ama il cavolfiore... decisamente in minoranza rispetto a chi non ha molto feeling con questa verdura prettamente della stagione autunnale e invernale. Oggi vi mostriamo come rendere gustoso questo ingrediente, insieme ad una frolla salata arricchita da Grana Padano e Pecorino: torta di cavolfiore! Questo guscio fragrante accoglie una crema morbida e delicata a base di cavolfiore e ricotta, che potrete scegliere di arricchire con cubetti di salumi o formaggio affidandovi al vostro gusto e utilizzando la vostra fantasia! Perfetta come piatto unico da condividere a tavola o da trasportare per una gita fuori porta, tempo permettendo!