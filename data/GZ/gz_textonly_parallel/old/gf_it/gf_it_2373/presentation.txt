Era la fine del '700 quando i pasticceri svizzeri Putscher del canton tedesco decisero di trasferirsi a Mantova influenzandone la cucina con diverse preparazioni. Una di queste è un dolce elvetico, dedicato alla Svizzera: la torta Elvezia, o Helvetia, un dessert molto scenografico che riunisce 3 tra le più importanti basi della pasticceria: la dacquoise, la pasta per biscotti alla francese, lo zabaione dorato e saporito e la sontuosa crema al burro al cacao. La torta Elvezia danza armonicamente in bocca come fosse un walzer. Il connubio di sapori, il gioco di consistenze e il suo aspetto semplice e raffinato caratterizzano questo dolce. Siamo pronti a scommettere che parlando di Mantova avreste giurato che i dolci più famosi sono soltanto la sbrisolona e la torta delle rose. Ebbene dovete ricredervi perché questa ricetta merita sicuramente di essere annoverata tra quelle più importanti e famose della città.Vi abbiamo incuriosito con questa torta dal cuore svizzero ma nata in Italia? Non vi resta che mettervi ai fornelli e preparare la torta Elvezia con i nostri consigli!