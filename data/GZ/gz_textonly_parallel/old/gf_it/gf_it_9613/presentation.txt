Ci sono aromi e sapori che non rimangono indifferenti alla mente e al cuore. Al primo assaggio viene da chiudere gli occhi e si è trasportati nei luoghi d'infanzia, tra le mura della casa dei nonni, in campagna o accanto al camino. Accade così assaporando i biscotti rustici alle mele, dolcezze di friabile frolla al miele d'acacia che racchiudono un ripieno goloso di dolcissime mele, nocciole intere e cannella. Un piccolo momento di piacere da concedersi con il caffè o con un buon tè. I biscotti rustici alle mele sapranno deliziarvi anche a colazione.