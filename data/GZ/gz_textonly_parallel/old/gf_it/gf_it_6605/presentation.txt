La pizza è buona in tutte le sue forme: tonda, in teglia, arrotolata o a portafoglio. Ma avete mai provato le lingue di pizza? Solitamente servite nei bar insieme a toast o panini per una pausa pranzo veloce, sono sempre apprezzate da tutti! Oggi vediamo insieme come realizzarle a casa e scopriremo tutti i segreti per una cottura perfetta. Noi abbiamo scelto di condirle con pomodoro, gorgonzola e prosciutto crudo, ma voi potrete sbizzarrirvi e personalizzare ciascuna lingua con gli ingredienti che i vostri ospiti preferiscono! E per arricchire un buffet tagliatele in triangoli, farete un figurone! E se siete amanti della pizza non lasciatevi sfuggire anche questa ricetta: pizza a lunga lievitazione!