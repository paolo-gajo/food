Per preparare le castagnole incidete il baccello di vaniglia e prelevate i semi, poi uniteli allo zucchero [1] e mescolate. In un'altra ciotola ponete la farina, aggiungete poi lo zucchero mescolato ai semini di vaniglia [2] e le uova [3]. 
Aggiungete il burro a pomata [4], la scorza grattugiata del limone [5] e il liquore all'anice [6].
Aggiungete un pizzico di sale [7] e il lievito setacciato [8]. Una volta che avrete unito tutti gli ingredienti iniziate a mescolarli con una forchetta e proseguite impastando a mano [9];
non appena avrete ottenuto un composto uniforme trasferitelo su un piano di lavoro leggermente infarinato aiutandovi con un tarocco [10]. Impastate il tutto [11] fino ad ottenere un panetto liscio e morbido [12], utilizzando sempre il tarocco se l'impasto dovesse risultare troppo appiccioso. 
A questo punto iniziate a scaldare l'olio che dovrà raggiungere la temperatura di 170°, solo in questo modo infatti otterrete del castagnole dorate al punto giusto e cotte all'interno. Passate a formare le castagnole. Prelevate un pò d'impasto dalla ciotola e realizzate un filone su un piano leggermente infarinato [13]; poi utilizzando un tarocco infarinato ritagliate dei pezzetti di pasta di circa 12 g [14]. Con questo impasto ne otterrete circa 30. Poi modellate ciascuna porzione con le mani in modo da ricavare delle palline [15]. 
Non appena l'olio sarà caldo immergete pochi pezzi per volta, potete aiutarvi con una schiumarola per trasferirli senza distorcerli [16]; girate spesso le castagnole con un schiumarola per favorire una cottura uniforme [17]. Poi scolate le vostre castagnole [18] 
e trasferitele su un foglio di carta paglia [15], per eliminare l'olio in eccesso. Nel frattempo ponete lo zucchero in una ciotola e quando le castagnole saranno ancora calde rotolatele all'interno dello zucchero [20]. Proseguite in questo modo anche per le altre e servite le vostre castagnole [21]! 