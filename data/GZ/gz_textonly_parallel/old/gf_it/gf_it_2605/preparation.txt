Per realizzare le polpette di pesce spada per prima cosa lavate la melanzana e ponetela su una teglia rivestita con carta forno [1] e cuocete per 40 minuti in forno statico preriscaldato a 200°. Intanto ponete in un tegame il pesce spada e l’alloro, coprite con l’acqua [2] e lessate per 15 minuti. A cottura ultimate scolate il pesce spada [3]
e con un coltello eliminate la pelle [4] e poi ponetelo a pezzi in una ciotola. Quando la melanzane sarà pronta, sfornatela, adagiatela su un tagliare e dividetela a metà nel senso della lunghezza [5]. Con un cucchiaio estraete la polpa [6] e ponetela insieme al pesce spada.
Frullate tutto con il mixer a immersione [7] per ridurli a una purea, quindi aggiungete le uova, il Parmigiano grattugiato [8] e il sale [9] e il pepe.
Spremete lo spicchio d’aglio [10] e aromatizzate con il prezzemolo tritato [11] e mescolate con un cucchiaio per amalgamare tutti gli ingredienti [12].
Per fin ire unite il pangrattato [13] e mescolate così da ottenere un composto morbido e facilmente lavorabile a mano [14]. Prelevate piccole porzioni di impasto e formate delle palline grandi quanto una noce [15].
Ora scaldate un filo d’olio in padella, adagiate le polpette e fatele rosolare un minuto [16], girandole, così da ottenere una rosolatura omogenea. Ora in un’altra padella scaldate un filo di olio con la cipolla tritata [17] e rosolatela per pochi minuti. Versate poi la passata di pomodoro [18]
e le polpette [19], profumate con le foglioline di basilico e cuocete a fuoco dolce per 20 minuti. A cottura ultimata [20] potrete gustare le vostre polpette di pesce spada ben calde [21].