Per realizzare lo strudel di mele, cipolle e speck occupatevi dell’impasto: in una ciotola versate le farine, il sale [1], l’uovo, l’acqua [2] e infine l’olio di oliva [3].
Impastate prima con una forchetta e poi a mano [4], fino a ottenere un panetto omogeneo [5], avvolgetelo con pellicola [6] e riponetelo in frigo per 20 minuti.
Tagliate a listarelle lo speck [7], mondate e affettate sottilmente le cipolle [8]. Lavate e tagliate a metà le mele, eliminate il torsolo e affettatele sottilmente [9].
In un tegame scaldate un filo di olio di oliva, aggiungete lo speck [10] e fate rosolare [11], in un altro tegame scaldate un filo di olio e aggiungete le cipolle [12]. Saltate a fiamma media per 5 minuti.
Spenete il fucoco [13] e ponete le cipolle in una ciotola, quindi nella stessa padella saltate le mele [14].Unite poi lo speck rosolato e le cipolle [15].
Unite anche le mele [16] e mescolate per insaporire senza cuocere [17].Tritate grossolamente il rosmarino, il timo e la salvia [18].
In una ciotola versate il ripieno, insaporite con le erbe [19] e il pangrattato [20]. Mescolate e tenete da parte [21].
Riprendete il panetto di pasta e stendetelo con il matterello su un canovaccio infarinato [22]. Tirate la sfoglia con il dorso delle mani e formate un rettangolo [23]. Spennellate la superficie con del burro fuso. Distribuite sopra un po' pangrattato [24]. 
Distribuite il ripieno di cipolle e mele solo su un lato [25]. Aiutandovi con il canovaccio, ripiegate da un lato la sfoglia [26] e arrotolatela [27]. 
Ripiegate i lati per sigillare il rotolo [28]. Adagiate lo strudel su una teglia rivestita con carta forno, distribuite sopra il burro fuso e praticate dei tagli in diagonale per far uscire il vapore ed evitare che si gonfi in cottura lo strudel [29]. Cuocete in forno statico preriscaldato a 200° per 20/25 minuti.A cottura ultimata, sfornate lo strudel di mele cipolle e speck, lasciatelo intiepidire e poi portatelo in tavola [30].