Per realizzare gli spicchi di patate al forno con pancetta iniziate raccogliendo gli aghi del rosmarino e le foglioline di timo [1] che serviranno per aromatizzare la pietanza. Prendete la fetta di pancetta e tagliatella a cubetti [2]. A parte lavate, pelate le patate [3]
tagliatele prima a metà nel senso della lunghezza e poi a spicchi [4]. Trasferite gli spicchi di patate in una teglia da forno che le possa contenere comodamente, condite con un filo di olio di oliva [5] aggiungete i dadini di pancetta [6],
il rosmarino e anche il timo [7] infine salate e patate. Irrorate le patate con il brodo vegetale [8], mescolatele con un cucchiaio di legno per insaporirle e poi cuocetele in forno preriscaldato statico a 200° per 55 minuti e poi gratinate con il grill a 240° (o alla temperatura massima di cui dispone il vostro forno) per altri 5 minuti. A cottura ultimata i vostri spicchi di patata al forno con pancetta si presenteranno ben dorati e croccanti, sfornateli [9] lasciateli intiepidire poi gustateli subito!