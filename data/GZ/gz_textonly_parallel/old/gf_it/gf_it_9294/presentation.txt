Gli spicchi di patate al forno con pancetta e rosmarino, sono un ottimo e ricco contorno da abbinare a della carne in umido o arrosti di carne o di pesce, oppure a delle bistecche grigliate o ai ferri. Se state cercando un contorno sfizioso, questa è la ricetta che fa per voi: realizzarla è semplicissimo, basterà tagliare a spicchi le patate condirle con l'olio di oliva e con le erbe aromatiche e poi insaporirle con la pancetta a dadini o se preferite anche con lo speck.