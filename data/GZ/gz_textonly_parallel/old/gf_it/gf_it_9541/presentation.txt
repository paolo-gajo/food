Crostata, crostatine, tartellette hanno in comune un guscio più o meno friabile che accoglie confetture o golose creme. Ogni volta una combinazione di sapori diversa anche in base all'occasione: le tartellette al cacao con crema e more sono perfette ad esempio per un fine pasto, magari dopo il pranzo della domenica. Graziose da vedere, con il loro vellutato e delicato ripieno di crema al latte di mandorla e le succosissime more fresche. Non dimentichiamoci del guscio: una friabile frolla al cacao e zucchero di canna per un connubio perfetto! Ancora pochi tocchi, qualche fogliolina di menta, una spolverata di zucchero a velo e il dessert è pronto da servire. 