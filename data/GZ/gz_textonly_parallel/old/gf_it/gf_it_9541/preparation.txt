Per preparare le tartellette al cacao con crema e more iniziate dalla pasta frolla. In una ciotola versare il burro, lo zucchero e il sale [1]. Lavorate velocemente con le mani fino ad amalgamare gli ingredienti [2] e unite l’uovo [3].
Lavorate ancora per pochi secondi, sempre con le mani [4]. Quando avrete ottenuto un composto omogeneo unite la farina precendetemente setacciata [5] e il cacao anch'esso setacciato [6]. 
Lavorate con le mani [7] sino ad ottenenere un impasto omogeneo [8]. Avvolgetelo nella pellicola [9] e lasciate riposare in frigorifero per 30 min.
Nel frattempo preparate la crema. Versare il latte di mandorla in un pentolino [10] e portate a leggero bollore. In un altro pentolino unite tuorli e zucchero [11], poi mescolate subito con una frusta [12]. 
Aggiungete anche la maizena [13] e mescolate ancora con la frusta [14]. Versate il latte caldo nel composto di uova [15] e mescolate bene, poi riportare sul fuoco. 
Continuando a mescolare [16] portare a bollore la crema. Versate la crema pronta in una ciotola [17] [18] e coprire con pellicola a contatto. Lasciate raffreddare in frigorifero per almeno 1 ora [18]. 
Stendete la frolla fino ad ottenere uno spessore di mezzo cm [19]. A questo punto prendete 8 stampi con diametro di 8 cm alla base e 10 cm in superficie. Posizionate uno stampo capovolto sulla frolla e intagliate un disco leggermente più grande [20]. Rivestite gli stampi con i dischi di frolla facendo una leggera pressione con le dita [21]. 
A questo punto utilizzando un coltellino dalla lama liscia eliminate l'eccesso di pasta [22]. Versate un cucchiaino di confettura all’interno e spalmatelo sulla base [23]. Ripetete questa operazione per tutti gli stampini e man mano trasferiteli su una teglia [24]. 
Cuocete le tartelltte in forno ventilato a 180° per 20 min. Sfornatele e lasciatele raffreddare [25].A questo punto riprendete la crema dal frigorifero e lavoratela con una spatola per renderla più cremosa. Sformate le crostatine [27] 
e versate all'interno la crema con un cucchiaio [28]. Livellate leggermente la superficie e decorare con le more fresche [29]. Terminate con le foglioline di menta e una spolverata di zucchero a velo [30].