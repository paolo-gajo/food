Quante volte avete visto, provato, assaggiato e apprezzato la quinoa nella sua forma più comune? L'insalata di quinoa è un'idea sicuramente sfiziosa ma che alla lunga rischia di abituare il vostro palato. Tempo fa ve l'abbiamo presentata in versione street food sotto forma di burger di quinoa e addirittura come base per realizzare fragranti biscotti. Ma quella di oggi è un’idea che riuscirà a conquistarvi soltanto leggendo: cocotte di quinoa. Basterà cuocere questo insolito ingrediente della famiglia degli spinaci e delle barbabietole, condendolo con pomodoro e mozzarella per un mix irresistibile tra semplicità, sapore e novità! Una bella e appetitosa ricetta da fare al forno che farà piacere a tutti, anche a chi apprezza la scoperta di nuovi sapori in cucina. Ma soprattutto sarà perfetta anche per le cene all'inpiedi, avendo cura di servirle tiepide, o come primo piatto di Natale per un menù senza glutine! Siete pronti ad allenare le vostre papille gustative con le nostre cocotte di quinoa?