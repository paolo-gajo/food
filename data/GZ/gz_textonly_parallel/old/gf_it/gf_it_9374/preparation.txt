Per preparare i finocchi gratinati alle mandorle, per prima cosa pulite i finocchi: eliminate la base e le cime [1], poi rimuovete le foglie esterne più dure; divideteli a spicchi [2] e lavateli sotto l’acqua corrente. Tagliate la provola a cubetti [3],
poi tritate sia il prezzemolo che il rosmarino [4]. In una ciotola versate il pangrattato, salate e pepate, poi unite le erbe tritate [5], le scaglie di mandorle [6]
e il formaggio a cubetti [7]. Mescolate bene per amalgamare la panatura [8]. Disponete i finocchi in una teglia rettangolare della misura di circa 25x15 cm, condite con un filo d’olio [9]
e ricoprite con la panatura [10]. Aggiungete un altro filo d’olio [11] e cuocete in forno statico preriscaldato a 160° per circa 20 minuti. Quando la superficie sarà bella dorata potete sfornare i vostri finocchi gratinati alle mandorle e servirli [12]!