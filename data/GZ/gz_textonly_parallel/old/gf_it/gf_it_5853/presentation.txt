La sbrisolona salata si ispira a una delle più conosciute torte della Lombardia, precisamente della città di Mantova. Proprio come la sbrisolona, la nostra ricetta risulta fragrante e la sua consistenza irregolare è dovuta proprio all'aggiunta delle mandorle e della farina di mais nell'impasto. Al contrario del classico dolce mantovano che non contiene alcun ripieno, la sbrisolona salata custodisce una farcitura a base di prosciutto e formaggio. Inoltre il Parmigiano donerà una nota decisa e un ricco sapore a cui nessuno saprà resistere! Noi vi consigliamo di servirla come antipasto, magari insieme ad un'altra preparazione originale più fresca come la cream tart salata... se la sbrisolona dolce non va tagliata ma gustata spezzandola con le mani, per questa varrà la stessa regola!