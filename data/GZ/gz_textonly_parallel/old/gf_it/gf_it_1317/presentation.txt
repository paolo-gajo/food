Arrivano dalla Germania e sono uno dei primi piatti piatti più sfiziosi che possiate portare in tavola: parliamo degli spatzle panna e speck, una variante appetitosa dei celebri gnocchetti tedeschi, uno dei prodotti più amati della cucina tirolese. Realizzarli è un vero gioco da ragazzi: nella nostra versione vi proponiamo un impasto di pochi ingredienti che si prepara in un lampo, un pizzico di maestria nell'usare il tipico attrezzo, lo Spatzlehobel, che permette di tuffarli in acqua bollente creando le caratteristiche gocce irregolari e per finire un gustoso intingolo di panna e speck. Una volta assaggiati gli spatzle panna e speck siamo sicuri che non resisterete alla tentazione di provare altre saporite varianti come gli irresistibili Spatzle di grano saraceno con panna e pancetta oppure la versione con gli spinaci!