Oggi vi invitiamo a provare, per una dolce colazione, delle morbidissime brioches che, insieme ai croissant, rappresentano un vanto della pasticceria francese: i saccottini, o pain au chocolat!I saccottini sono piccoli e soffici rettangoli di pasta lievitata, sfogliata con il burro, ripieni con due barrette di cioccolato, noi abbiamo usato il fondente ma potrete usare il cioccolato al latte o il gianduia, a seconda dei vostri gusti. L'impasto richiede un tempo di riposo lungo, in cui la lievitazione si alterna alla piegatura della pasta, per ottenere una consistenza simile alla brioche all'interno e una crosticina leggera, più croccante all'esterno.La ricetta dei saccottini che vi proponiamo è quella del pasticcere francese Christophe Felder, raccolta nel suo libro "Patisserie! L'ultime reference". I saccottini sono un delizioso comfort food, da concedersi come coccola in una giornata speciale: vi sembrerà di essere in una boulangerie parigina!E per una ricca colazione provate anche i nostri cornetti sfogliati all'italiana!