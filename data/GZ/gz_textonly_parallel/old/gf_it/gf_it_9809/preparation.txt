Per realizzare il ciambellone all'acqua al cacao per prima cosa separate i tuorli dagli albumi, montate questi ultimi a neve ferma aggiungendo metà dello zucchero [1], poi metteteli da parte [2]. Montate i tuorli con il resto dello zucchero [3] fino ad ottenere un composto chiaro e spumoso. 
Unite l'acqua [4] e poi l’ olio a filo [5], lavorate l’ impasto per qualche secondo. In una ciotola setacciate la farina e il lievito [6]. 
Aggiungete anche il cacao amaro [7] e mescolate [8]. Incorporate le polveri al composto di tuorli poco alla volta [9].
Aromatizzate l'impasto con la scorza dell’ arancia grattugiata [10]. Unite infine gli albumi montati a neve, prima un paio di cucchiai per stemperare il composto, poi il resto mescolandoli al composto delicatamente con la spatola dal basso verso l'alto. Imburrate [12] ed infarinate uno stampo per ciambella da 24 cm di diametro.
Versate all’ interno l’ impasto [13] e cuocete in forno statico preriscaldato a 170° per 45- 50 minuti sul piano basso del forno. Una volta che la ciambella sarà cotta, sfornatela [14], lasciatela raffreddare completamente, toglietela dallo stampo [15]. Il ciambellone all'acqua al cacao è pronto, servitelo con una spolverata di zucchero a velo.