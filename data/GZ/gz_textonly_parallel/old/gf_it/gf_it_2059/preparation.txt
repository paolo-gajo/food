Per preparare gli spaghetti di riso con verdure e pollo caramellato iniziate proprio dal pollo: tagliate a stricioline le fettine di petti di pollo [1] e adagiateli in una teglia capiente dai bordi alti e irroratelli con la salsa di soia [2], qualche goccia di tabasco [3]
il miele [4], la scorza e il succo (5-6) di un lime non trattato. Mescolate bene per fare in modo che le striscioline si inumidiscano con la marinatura;
Poi coprite con pellicola [7] e lasciate riposare per un'ora in frigorifero. Passate a preparare le verdure, cercando di tagliarle tutte dello stesso spessore: mondate il porro togliendo la parte verde e la barbetta e sfogliatelo dello strato più esterno [8]. Quindi tagliatelo a julienne [9]
Lavate e spuntate le zucchine [10], quindi realizzate delle fettine con una mandolina [11] o al coltello e poi tagliate ciascuna fetta a striscioline [12].
Spuntate e pelate la carota con il pelaverdure [13], riducetela a fette sempre con una mandolina e ciascuna fetta in a bastoncini [14]; private lo zenzero della scorza [15]
e riducete anche questo a fettine e poi a striscioline [16]; in una padella wok o in una padella antiaderente dai bordi alti, versate l'olio di semi e scaldatelo leggermente, quindi unite per primi lo zenzero e il porro [17], poi aggiungete le carote e bagnate con la soia. Mescolate e cuocete a fuoco vivace per 2 minuti.
aggiungete anche le zucchine e continuate a cuocere per altri 5 minuti [19]: le verdure dovranno rimanere croccanti. In un altra padella wok, versate il pollo con la sua marinatura [20] e cuocetelo a fuoco vivace per 5 minuti [21]; la marinatura dovrà restringersi
e quando avrà una bella doratura caramellata, potete trasferirlo su un piatto [22] e tenerlo in caldo fino al momento di utilizzarlo. Tostate alcuni istanti le mandorle a lamelle in una padella antiaderente e poi tenetele da parte [23]. Quindi lessate gli spaghetti di riso bianco e nero in un tegame con abbondante acqua bollente (dovrà sobbollire dolcemente) leggermente salata per i minuti indicati sulla confezione [24].
Scolate gli spaghetti e saltateli alcuni istanti nel wok con le verdure [25]; spegnete il fuoco e unite anche il pollo [26], mescolate e trasferite gli spaghetti di riso con verdure e pollo caramellato nei piatti da portata, condite con le mandorle a lamelle tostate prima di servire [27].