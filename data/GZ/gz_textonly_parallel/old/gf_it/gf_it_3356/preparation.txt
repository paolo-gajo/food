Pulite le alici togliendo, ad ognuna di esse, la testa [1], poi apritele a libro [2] senza staccare i due filetti ed estraete delicatamente la lisca centrale [3].
Lavate velocemente e asciugate le alici tamponandole con carta assorbente [4] poi passatele nella farina [5] e friggetele in olio d'oliva caldo, [6] girandole su entrambi i lati; poggiate le alici fritte su della carta assorbente perché perdano l’olio in eccesso.
Sistemate le alici in un contenitore [7]. Ponete in un tegame l’aceto, il vino bianco, il sale, il cipollotto tagliato in spicchi, il peperoncino tagliato a fettine e l’aglio tagliato a metà (o a fettine)[8]. Portate lentamente ad ebollizione, quindi cuocete per 2-3 minuti e poi spegnete il fuoco; versate il composto caldo di aceto sulle alici fino a ricoprirle [9], quindi lasciatele marinare per almeno 12 ore in un luogo fresco.
Trascorse le 12 ore scolate le alici, ponetele in un piatto di portata e servite.