Volete preparare ai vostri amici una cena "american style"? Allora non possono mancare le jacket potatoes, le patate cotte al forno, con la buccia e al cartoccio, ripiene di formaggio cheddar. Questo modo di cucinare le patate è tipico inglese, ma si è diffuso in tutti i Paesi anglosassoni e non solo!Cucinate in questo modo, le patate diventano degli scrigni in cui inserire gli ingredienti più golosi e saporiti che si preferisce: esistono infatti diverse versioni delle jacket potatoes. Noi vi proponiamo quella con formaggio cheddar grattugiato e pancetta abbrustolita in padella, ma potrete anche aggiungere bacon, prosciutto cotto, funghi e burro per rendere ancora più consistente questo piatto.Le jacket potatoes poi possono essere abbinate a numerosi piatti di carne, che ne dite ad esempio di servirle insieme al pollo fritto? Non vi resta che iniziare a preparare la vostra cena a "stelle e strisce"!