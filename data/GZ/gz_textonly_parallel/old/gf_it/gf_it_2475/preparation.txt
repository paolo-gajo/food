Per preparare l’insalata di carciofi iniziate dalla pulizia dei carciofi: per prima cosa preparate l’acqua acidulata per conservare i carciofi senza farli annerire man mano che li pulirete: riempite una ciotola con acqua e spremete all’interno il succo di 1 limone. Eliminate parte del gambo dei carciofi [1] lasciandone un paio di centimetri. Sfogliate gli ortaggi per eliminare le foglie esterne più coriacee [2], con un coltello tagliate via la punta [3]
e la parte più esterna del gambo [4] per mantenere l’interno tenero. Ora che siete arrivati al cuore del carciofo, dividetelo in due parti uguali, con l’aiuto di uno spelucchino estraete la peluria interna centrale chiamata barba [5], affettate sottilmente i carciofi [6]
e poneteli nella ciotola con acqua acidulata man mano che li tagliate [7]. Una volta terminata la pulizia metteteli a scolare in un colino [8].Intanto occupatevi del condimento: con una grattugia tagliate a scaglie il Grana Padano [9] e tenetelo da parte.
Spremete 30 gr di succo di limone [10] e unitelo a 60 gr di olio di oliva [11], salate, pepate e miscelate l’emulsione con una frusta.Versate i carciofi in una ciotola e insaporiteli con la citronette [12],
aggiungete metà delle scaglie di grana [13], mescolate con un cucchiaio e poi servite l’insalata nei piatti di portata, se preferite adagiandola all’interno di un coppapasta che vi permetterà di mantenere meglio la forma [14]. Sfilate lo stampo delicatamente, terminate guarnendo con le scaglie di Grana avanzate e irrorando l’insalata di carciofi con un filo di olio di oliva a crudo [15]. La vostra croccante insalata di carciofi è pronta per essere portata in tavola!