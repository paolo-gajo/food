L’insalata di carciofi è un contorno stuzzicante dove le note dolci e amare di questo ortaggio sono esaltate da una fresca citronette che condisce con leggerezza questa pietanza dove i carciofi sono protagonisti indiscussi. Con l’arrivo della stagione primaverile l’orto ci regala questi tra gli ortaggi più amati in cucina, da sfogliare come le margherite degli innamorati in un susseguirsi di m’ama e non m’ama che vi porterà dritti al cuore tenero dei carciofi! Qui vi proponiamo una ricetta senza cottura per assaporarli in tutta la loro genuinità. Croccante e saporita l’insalata di carciofi è un contorno fresco e stuzzicante, perfetto da accompagnare a secondi piatti dal gusto delicato.