La pasta e pesce in guazzetto è un primo piatto dal sapore semplice ma molto gustoso che verrà apprezzato da tutti gli amanti del pesce. Si tratta infatti di pasta fresca arricchita con pomodoro e un saporito mix di pesci e molluschi: rombo (o soaso), cannolicchi, cozze, vongole veraci e canocchie.La pasta e pesce in guazzetto  è stata ideata dal foodblogger Mauro Bonetto nell'ambito del concorso "Venezia nel piatto" e scelta dallo chef Tommaso De Marchi del ristorante Vescovo di Noale (VE). Questa ricetta è stata presentata alla serata finale del concorso grazie al successo riscosso ed è stata dichiarata  vincitrice finale del contest.