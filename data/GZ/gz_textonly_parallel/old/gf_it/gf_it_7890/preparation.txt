Iniziate preparando le cipolle caramellate: mondate le cipolle e riducetele in fette [1] non troppo sottili (con un coltello o una mandolina). Scaldate l’olio in un padellino antiaderente e fateci appassire le cipolle affettate [2], quando le cipolle saranno trasparenti aggiungete lo zucchero di canna [3] e mescolate bene.
Aspettate che le cipolle si caramellino e poi sfumate con l’aceto di vino bianco [4], aggiustate di sale e di pepe e completate la cottura delle cipolle. Riducete il formaggio Castelmagno in scaglie sottili [5] e ponete su ogni Schiacciata “La Bottega di Olivia&Marino” un cucchiaio di cipolle caramellate [6] e guarnite con il formaggio. Decorate ogni stuzzichino con un rametto di timo fresco.