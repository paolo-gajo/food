Per preparare le sbrisoline alle ciliegie e cioccolato ci siamo ispirati ad un dolce tipico di Mantova: la torta sbrisolona. Abbiamo utilizzato gli stessi ingredienti della ricetta originale per realizzare il guscio di queste tortine, ma ne abbiamo aggiunti altri per renderle ancora più golose! Ciliegie fresche, perfette da utilizzare in questa stagione, un po' di cioccolato fondente che non guasta mai e della confettura di ciliegie per avere un ripieno cremoso che contrasta la croccantezza esterna! Le sbrisoline alle ciliegie e cioccolato sono perfette in ogni momento della giornata, potrete accompagnarle con una pallina di gelato alla vaniglia e servirle come dessert per il dopo cena! 