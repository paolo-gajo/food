Per preparare la crema catalana come prima cosa versate l'amido di mais in una ciotolina, unite una piccola parte dei 500 g di latte [1] e mescolate con una frusta per scioglierlo [2]. Versate la parte restante del latte in una pentola [3], 
unite la cannella, la scorza di un limone [4] e 50 g di zucchero [5]. Mescolate con una frusta [6] e scaldate fino a raggiungete il bollore.
Nel frattempo in un'altra ciotola versate i tuorli e gli altri 50 g di zucchero [7]. Sbattete con una frusta [8], poi unite l'amido di mais disciolto [8] e mescolate con una frusta [9].
Quando il latte avrà raggiunto il bollore [10], filtratelo direttamente all'interno della ciotola con il composto di uova [11] e mescolate sempre con una frusta [12]. 
Trasferite nuovamente all'interno della pentola [13] e cuocete sul fuoco, mescolando di continuo, fino a che non avrete ottenuto una consistenza liscia e cremosa [15]. 
Trasferite la crema ottenuta all'interno delle cocotte (16-17), coprite con pellicola e lasciate raffreddare in frigorifero per almeno 2 ore [18]. 
Al momento di servirle riprendete le cocotte, spargete lo zucchero di canna su tutta la superficie [19] e passate sopra il cannello per permettere allo zucchero di caramellare [20]. Quando si sarà creata la tipica crosticina servite la vostra crema catalana [21].