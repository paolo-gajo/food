Cugina della creme brulèe, ma di origini spagnole e non francesi, la crema catalana è un dolce al cucchiaio perfetto per il fine pasto! L'amabile crosticina caratterizza entrambe le ricette, ma seppur simili alla vista queste due preparazioni si distinguono per una differenza sostanziale. La creme brulèe è cotta a bagnomaria, così come il creme caramel e il latte alla portoghese, mentre la crema catalana viene cotta sul fuoco e addensata grazie all'aggiunta di un amido, proprio come nel caso della crema pasticcera. Anche l'aroma è differente, infatti nella crema catalana si utilizza la cannella al posto della vaniglia. La crema catalana è un dolce ormai famoso in tutto il mondo al quale difficilmente si riesce a resistere! Munitevi di cucchiaino e cadete in questa cremosa tentazione, proprio come abbiamo fatto noi! 