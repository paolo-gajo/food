Pulite l’uvetta sultanina e immergetela in un contenitore con dell’acqua [1] calda e quando si sarà ammorbidita tamponatela con uno straccio ed asciugatela [2]. Montate le uova con 125 gr di zucchero utilizzando un mixer o una planetaria; in una ciotola, montate il burro con il rimanente zucchero [3].
Unite le uova montate al composto di burro e zucchero continuando a mescolare fino ad ottenere una crema liscia ed omogenea [4]. Aggiungete quindi il rum [5], la scorza grattugiata di un limone [6].
Quindi aggiungete il lievito e la farina setacciati [7]. Unite i semi della bacca di vaniglia, i canditi e 2/3 dell’uvetta all’impasto e mescolate finchè gli ingredienti non si saranno completamente amalgamati [8]; imburrate e infarinate un stampo da plum cake e versateci il composto [9] facendo attenzione che l’impasto non superi i 2/3 della forma del plum cake. Livellate con una spatola, aggiungete l’uvetta rimanente sulla superficie e cuocete in forno già caldo a 180° per circa un’ora (prima di estrarre il plumcake, punzecchiatelo con uno stecchino che una volta estratto, dovrà risultare asciutto).
Nel frattempo preparate la glassa per il plum cake mescolando l’acqua bollente con lo zucchero a velo [10] fino a che gli ingredienti non avranno raggiunto la giusta consistenza [11], quindi una volta sformato il plumcake ponetela sulla superficie del dolce [12].