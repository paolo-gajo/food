Per preparare la pasta alla carrettiera versate l'acqua in un tegame capiente, salatela a piacere e portate al bollore [1]. Poi tritate un ciuffo di prezzemolo [2] e il peperoncino fresco [3].
Sbucciate lo spicchio d'aglio [4], eliminate il germoglio verde interno e tritatelo [5]; poi grattugiate il Pecorino [6].
In una ciotola capiente versate l'aglio e il peperoncino tritati [7], abbondante olio d'oliva [8] e salate a piacere.
Mescolate l'emulsione con una forchetta [10]. Intanto quando l'acqua bolle, fate lessare gli spaghetti [11], poi scolateli al dente, conservando l'acqua di cottura, e ripassateli nella ciotola con il composto a base di olio, aglio e peperoncino [12].
Mescolate velocemente gli spaghetti [13] e aggiungete il pecorino grattugiato [14] e un mestolo di acqua di cottura [15].
Aggiungete il prezzemolo [16], mescolate ancora [17] e servite la pasta alla carrettiera ben calda [18].