Oggi prepariamo un piatto ricco di gusto e di colore. Un mix di profumi e sapori completamente differenti si uniscono per creare un equilibrio veramente speciale che solo le farfalle al pesto di rucola e limone con pomodorini confit possono regalare. Si parte con una sensazione leggermente amarognola data dalla rucola, ma prima che ve ne accorgiate il gusto del limone donerà frescezza e sveglierà le vostre papille gustative; pronte a passare al prossimo dolce incontro, quello con i pomodorini confit! Un piatto perfetto da servire caldo, ma ancora più buono freddo, da portare in tavola per una cena tra amici o in ufficio per il vostro pranzo... una perfetta coccola da dedicarvi nelle giornate più calde! 