Per realizzare i bicchierini di melone e pancetta per prima cosa scaldate una padella antiaderente, versate la pancetta [1] e lasciatela rosolare fino a dorarla [2]. Trasferite la pancetta su un vassoio rivestito di carta assorbente [3] così da asciugare il grasso in eccesso. 
Nel frattempo occupatevi del melone: tagliatelo a metà, eliminate i semini interni quindi tagliatelo a fette [4]. Eliminate la buccia e poi tagliate le fettine prima in senso orizzontale e poi in verticale [5], in modo da ottenere dei cubetti da circa 1 cm [6]. 
Tritate grossolanamente con un coltello le arachidi [7]. In una ciotola capiente versate il melone, le arachidi [8] e la pancetta [9].
Mescolate il tutto per insaporire [10], quindi riempite dei bicchierini mignon da antipasto [11] e servite [12].