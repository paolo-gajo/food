Per preparare lo strudel al salmone, porcini e fiori di zucca, iniziate dall'impasto dello strudel: in una ciotola versate la farina setacciata, ggiungete il sale [1] poi l'uovo; quindi versate anche l'acqua [2]. Versate poi l'olio [3] ed iniziate ad impastare.
lavorate il composto nella ciotola fino a quando i liquidi non si saranno assorbiti e l'impasto avrà preso forma [6]. Poi oleate leggermente la superficie di lavoro e maneggiate l'impasto fino a renderlo liscio ed elastico. Fate una pallina con l'impasto [4], ponetela in una ciotola e copritela con pellicola trasparente [5] e fate riposare in luogo fresco per almeno 30 minuti. Quindi dedicatevi alla pulizia dei funghi: eliminate la parte finale del gambo più terrosa [6]
poi con un panno inumidito strofinate delicatamente i gambi e le cappelle dei funghi [7], se necessario potete sciacquare delicatamente i funghi sotto acqua corrente. Poi affettateli piuttosto sottili e poneteli in una ciotola; irrorate con un filo d'olio [9]
Poi aggiungete sale e pepe a piacere, il succo di 1 limone filtrato [10] e lasciateli marinare. Quindi passate ai fiori di zucca (da utilizzare con le piccole zucchine): togliete il pistillo aprendo delicatamete i fiori [11], quindi puliteli con un panno umido, poi divideteli a metà per il senso della lunghezza [12]. 
disponeteli in una pirofila, salate e pepate a piacere quindi irrorate con un filo d'olio [13]. Dedicatevi quindi al salmone: verificate che il trancio non presenti lische, altrimenti potete estrarle con una pinza da cucina [14]; quindi affettate sottilmente il salmone con un coltello ben affilato [15]
Tritate poi il timo e l'aneto [16]; quindi disponete le fettine di salmone in una pirofila ampia, distribuite il trito di erbe [18]
salate, pepate e unite un filo d'olio [19], grattugiate la scorza del lime [20] e lasciate riposare. Per ultima sgranate la feta in una ciotolina [21].
Lasciate tutti gli ingredienti del ripieno a marinare e riprendete l'impasto. Tenetene da parte circa 80 g (servirà per le decorazioni) mentre stendete il resto su un canovaccio leggermente infarinato posto su un piano di lavoro, aiutandovi con un mattarello [22] in un rettangolo delle dimensioni di 45x35 [23]. Disponete gli strati di ripieno lasciando 3 centimetri dal bordo: iniziate con i fiori di zucca, poi sovrapponete i funghi e le fettine di salmone [24].
Cospargete il tutto con la feta [25]; poi spennellate i bordi interno con dell'acqua [26], quindi aiutandovi con il canovaccio, iniziate ad arrotolare lo strudel [27].
proseguite arrotolando lo strudel su se stesso [28], sigillate le estremità ripiegandole sotto il rotolo, poi sempre con l'aiuto del canovaccio, trasferite lo strudel su una leccarda foderata con carta da forno (con le estremità ripiegate che poggino sulla base) [29]. Ricavate le decorazioni stendendo l'impasto che avete messo da parte e ricavando con delle formine sagome a vostro piacimento: noi abbiamo scelto di realizzare dei fiorellini e foglioline [30].
Spennellate la superficie dello strudel con 1 uovo sbattuto [31] e adagiate le decorazioni [32], quindi spennellate anch'esse. Cuocete lo strudel al salmone, porcini e fiori di zucca in forno statico preriscaldato a 180° per 40 minuti (se forno ventilato a 160° per circa 30 minuti). Una volta pronto, sfornatelo e fatelo intiepidire quindi affettatelo per servirlo come antipasto o secondo piatto!