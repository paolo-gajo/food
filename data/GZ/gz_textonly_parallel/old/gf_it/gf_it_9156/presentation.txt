I cinesini alla crema sono dei piccoli e morbidi dischi a base di leggera pasta frolla all'olio, che vengono farciti con la crema pasticcera e guarniti con della croccante granella di nocciole. Sfiziosi e raffinati, i cinesini alla crema sono dei dolcetti irresistibili sia da servire a fine pasto, accompagnati con una tazzina di caffè, sia da presentare in un buffet in occasione di festeggiamenti speciali.Preparare i cinesini alla crema non richiede molto tempo: una volta formati i dischetti di frolla basterà farcirli con la crema e passarli nella granella!I cinesini alla crema sono una delle classiche delizie da assaggiare nei vassoi dei pasticcini mignon.