Per preparare i roccocò cominciate dalla tostatura delle mandorle con la pellicina. Per farlo basterà disporle su una leccarda e passarle in forno preriscaldato a 180° per 5 minuti [1]. Una volta tostate, estraetele dal forno, lasciate intiepidire qualche istante quindi versatene 50 grammi in un mixer [2] e frullate fino ad ottenere un composto sufficientemente sabbioso; le altre tenetele da parte [3].
Tagliate il cedro candito a cubetti [4] e dedicatevi all’impasto: in una ciotola unite la farina 00 con lo zucchero ed il bicarbonato (se volete rispettare la ricetta tradizionale utilizzate l'ammoniaca alimentare al posto del bicarbonato, nelle stesse dosi) [5], poi il mix di spezie indicato (o nel rispetto della ricetta tradizionale, il pisto) [6].
e le mandorle tritate [7]. Grattugiate la scorza di ¼ d’arancia [8] e impastate versando l’acqua a temperatura ambiente a filo [9] fino ad ottenere un impasto molto compatto e asciutto.
Unite il cedro tagliato a cubetti insieme a 50 grammi di mandorle intere [10], amalgamate anche questi al composto e poi trasferite il tutto sul piano da lavoro [11]. Continuate ad impastare fino ad ottenere un panetto liscio [12].
Lavorate l’impasto con le mani fino ad ottenere un rotolo [13] dal quale potrete ricevare 11 pezzi da circa 75 grammi l’uno, semplicemente staccando con le mani, per preservare l'integrità delle mandorle intere. Dai pezzi ricavate dei bigoli lunghi circa 20 centimetri [14], poi unite le due estremità [15], per formare una ciambellina.
Pinzate con le dita le due estremità per sigillarle, in modo che mantengano la forma durante la cottura [16]. Trasferite le ciambelle su una leccarda rivestita con carta forno [17] e spennellate la superficie con dell’uovo leggermente battuto [18]. Se decidete di aggiungere i 30 grammi di mandorle facoltative per decorare la superficie potete farlo ora, dopo aver spennellato le ciambelline.
Cuocete in forno preriscaldato a 180° per 25 minuti, fin quando non saranno diventate leggermente dorate [19]. Prima di servire i vostri roccocò lasciateli raffreddare completamente su una gratella [20]. A questo punto i vostri roccocò saranno pronti per essere gustati [21].