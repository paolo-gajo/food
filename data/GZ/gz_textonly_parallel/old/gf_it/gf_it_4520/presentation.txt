La pasta con ricci e pomodori è un primo piatto adatto ad ogni occasione... dal più semplice pranzo in famiglia ad una cena informale. E' proprio il profumo del mare, sprigionato dalla polpa dei ricci, a renderlo così speciale. E' un piatto da cui ottenere il massimo: in poco tempo e con pochi ingredienti avrete un risultato saporito e godurioso. Il peperoncino dona una leggera piccantezza, che potrete dosare utilizzando o meno i semini, mentre basilico e prezzemolo conferiscono, insieme ai ricci, un gusto puramente mediterraneo. Abbiamo scelto degli spaghetti integrali per avvolgere questo condimento di mare... e il risultato è stato da 10 e lode!