Per realizzare le Pommes Anna iniziate pelando le patate [1], poi affettatele con una mandolina regolata allo spessore di 2-3 mm [2] (potete anche affettarle con un coltello allo spessore indicato). Ponete sui fornelli una teglia adatta anche alla cottura in forno, sciogliete 20 gr di burro a fuoco moderato [3],
poi, sempre tenendo il fuoco acceso moderato, adagiate sul fondo le fette di patate [4] creando un motivo a cerchi concentrici: le patate devono essere molto vicine l’una all’altra, leggermente sovrapposte, in modo da farle aderire bene al fondo della teglia. Terminato il primo strato, aromatizzate con pepe [5] e salate a piacere [6];
Sciogliete i 50 g di burro restanti, quindi distribuitene un pò sul primo strato di patate con un cucchiaino [7]. Realizzate un altro strato di patate [8] e pressatele con una spatola [9] 
condite nuovamente con sale e pepe e un pò di burro fuso [10]. Proseguite con gli strati fino a terminare le patate e il burro fuso, condendo sempre con sale e pepe [11]. Ora spegnete il fuoco e passate la teglia in forno preriscaldato statico a 200° per 30 minuti, (oppure in forno ventilato a 180° per 20 minuti) poi passate al grill per 3 minuti o il tempo sufficiente a dorare la superficie. A cottura ultimata, sfornate la teglia [12]
coprite con il piatto da portata [13] e capovolgete il tutto [14]; le Pommes Anna risulteranno ben caramellate in superficie [15], servitele ben calde!