Le Pommes Anna sono un piatto che arriva dalla Francia, patria della cucina gourmet che ha conquistato il mondo con le sue specialità, dalle più elaborate a quelle più semplici, come questa ricetta. Le pommes Anna sono infatti patate croccanti incredibilmente appettitose.  Qui è il caso di dirlo: con patate, burro e un pizzico di fantasia si può ottenere un piatto strepitoso! Una torta così goduriosa realizzata con soli 4 ingredienti: le patate, pommes de terre per i francesi, il burro, da non lesinare e un pizzico di sale e pepe a piacere. Una cottura in forno che fa caramellare il fondo fino a renderlo dorato è il segreto del successo di questa delizia dalle antiche origini. Le Pommes Anna sono infatti una preparazione che fa parte della tradizione culinaria francese, la ricetta viene attribuita ad un famoso chef di epoca napoleonica, Adolphe Dugléré che dedicò il piatto a Anna Deslions, un’affascinante cortigiana che con la sua bellezza ispirò questo delizioso piatto. Croccanti fuori con un tenero cuore all’interno, le Pommes Anna rappresentano un peccato di gola che vale la pena concedersi almeno una volta!