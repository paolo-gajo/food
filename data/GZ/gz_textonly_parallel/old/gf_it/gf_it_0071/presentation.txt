Tipico della cucina casalinga del Guangdong, il pollo alle mandorle è una ricetta molto apprezzata in tutto il mondo che non manca mai nel menù dei ristoranti cinesi! Come da tradizione, i bocconcini di pollo sono arricchiti con germogli di bambù e avvolti in una deliziosa cremina insaporita con salsa di soia. Seguendo passo passo le indicazioni di chef Mulan scoprirete come ottenere la giusta cremosità mantenendo la carne morbida e succulenta, proprio come nell’originale. Servite il pollo alle mandorle accompagnato con riso bianco e addentratevi nel meraviglioso mondo della cucina cinese con le altre imperdibili ricette dei ravioli a vapore, involtini primavera, riso alla cantonese e spaghetti di soia!