Per realizzare le polpette di platessa portate al bollore l’acqua in un tegame, quindi versate i filetti di platessa [1] e lessateli per 1 minuto, scolateli con una schiumarola [2], adagiateli su un tagliere e tritateli con un coltello [3].
Ponete i filetti tritati in un colino [4] in modo da scolarli bene, poi trasferiteli all’interno di una ciotola, aggiungete la ricotta [5]. Tagliate i fili di erba cipollina e versateli nell’impasto [6].
Unite anche 40 g di pangrattato [7], salate [8] e mescolate per amalgamare gli ingredienti [9].
Ora potete iniziare a formare le polpette: prendete un pezzetto di impasto del peso di circa 15 g [10], date la forma di una pallina e adagiate su un vassoio [11]. Una volta terminato passate le polpette nei 20 g di pangrattato necessari per la panatura [12].
Tenete da parte le polpette [13] e occupatevi delle erbette: tagliate via il gambo [14] e lavatele sotto l’acqua corrente [15].
Scaldate l’olio di oliva in una padella con l’aglio sbucciato [16], versate le erbettesenza asciugarle [17], coprite con il coperchio [18] e lasciate cuocere per 4-5 minuti a fuoco medio.
Una volta che saranno appassite le erbette [19], spegnete il fuoco tenetele in caldo. Passate alla cottura delle polpette: in una padella scaldate l’olio di oliva [20], versate le polpettine e cuocete per 4-5 minuti [21], scuotendo la padella per cuocerle in modo omogeneo.
Una volta pronte [22], spegnete il fuoco e impiattate: ponete in un piatto le erbette che avete tenuto in caldo [23] e adagiate sopra le polpettine. Servite le polpette di platessa ben calde [24].