Per preparare il polpettone d’agnello potete cominciare mettendo sul fuoco un pentolino con dell’acqua e far rassodare 5 uova [1] che vi serviranno per il ripieno e non appena saranno pronte sgusciatele [2]. Intanto passate alla farcia, quindi tagliate il pane [3],
e lasciatelo in ammollo nel latte [4]. Intanto mettete le noci già sgusciate su un tagliere e tritatele con un coltello [5], fate lo stesso con le olive [6],
poi tagliate il prosciutto in pezzettini [7] e infine grattugiate il pecorino sardo [8]. In una ciotola abbastanza capiente, mettete la carne d’agnello tritata insieme al prosciutto [9]
versate le olive verdi denocciolate sminuzzate [10], e i gherigli di noci tritati [11]; infine il Pecorino grattugiato [12].
Strizzate per bene il pane in ammollo [13] e aggiungetelo al composto [14] da parte rompete le due uova e aggiungetele [15].
Su un tagliere sminuzzate il timo insieme alle foglioline di rosmarino che avrete staccato dai rametti [16] e aggiungetele all’impasto [17] aggiustate di sale [18]
e di pepe [19] e amalgamate bene tutti gli ingredienti [20], dovrete lavorare l’impasto per circa 10 minuti. Sistemate un foglio di carta forno su un piano e stendeteci l’impasto nel centro [21]
sistemate le uova sode sgusciate in fila [22] e iniziate a chiudere come fosse una caramella, aiutandovi con la carta forno [23] facendo una leggera pressione ad ogni mezzo giro [24].
Chiudete come fosse una caramella [25] stringendo bene i lati e cuocete in forno per circa 60 minuti a 180° [26] Prima di scartare il polpettone d’agnello lasciatelo riposare a temperatura ambiente per 20 minuti [27], dopodiché potrete affettarlo e servirlo.