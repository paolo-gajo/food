Il polpettone d’agnello è un sostanzioso secondo piatto molto ricco e gustoso. Certo è un po' diverso dal polpettone classico di manzo o di pollo, quello che la nonna preparava la domenica per riunire tutta la famiglia. Preparato con polpa d'agnello e uova sode nel ripieno, si presta per essere preparato e gustato durante le festività pasquali ed è perfetto anche per la classica gita fuori porta del giorno di pasquetta. Profumo intenso e sapore deciso, fanno di questo polpettone d'agnello un secondo particolarmente prelibato.