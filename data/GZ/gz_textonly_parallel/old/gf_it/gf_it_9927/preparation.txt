Per preparare il pan brioche al farro, iniziate versando il lievito di birra secco nel latte tiepido (potete usare anche il lievito di birra fresco, in questo caso la dose è 12 g), mescolate per farlo sciogliere completamente [1]; versate anche il sale nell'acqua a temperatura ambiente [2] e mescolate per farlo sciogliere. Quindi nella ciotola di una planetaria versate la farina 00, la manitoba e quella di farro [3].
unite anche lo zucchero [4] e iniziate a lavorare la miscela con la frusta K; quindi versate poco alla volta il latte in cui avete sciolto il lievito [5]. Lavorate l'impasto alcuni minuti fino a quando il latte sarà stato assorbito, poi versate anche le due uova intere e il tuorlo, poco alla volta [6] e continuate a far andare la planetaria fino a completo assorbimento.
Aggiungete anche l'acqua in cui avete disciolto il sale [7] e quando si sarà assorbita, fermate la planetaria e sostituite il gancio alla frusta; quindi unite un pezzetto alla volta il burro morbido [8] aspettando che si sia amalgamato prima di aggiungere il successivo. Lavorate l'impasto a velocità media per circa 20 minuti. Poi, quando sarà liscio ed elastico, arrestate la planetaria [10],
ponete l'impasto su un piano di lavoro e maneggiatelo brevemente per dargli una forma rotona, quindi ponetelo in una ciotola leggermente oleata e coprite con pellicola trasparente [10]: lasciatelo lievitare per almeno 30 minuti. Passato il tempo necessario l'impasto avrà raddoppiato il suo volume [11]. Quindi riprendetelo e stendetelo leggermente per formare un rettangolo lungo circa 31 cm [12]
Arrotolatelo [13] per formare un bigolo e ponetelo con la chiusura rivolta verso il basso in uno stampo da plucake di 31x11 foderato con carta da forno [12]. Spennellate la superficie con l'uovo sbattuto con un cucchiaio di latte [15],
Cospargete la superficie di semi di sesamo e di papavero [16], quindi lasciate lievitare in forno spento con luce accesa fino a quando non avrà raggiunto il bordo, ci vorranno circa 40-50 minuti [17]; a questo punto cuocete in forno statico preriscaldato a 180° per circa 40 minuti (160° per circa 30 minuti se forno ventilato). Una volta cotto, sfornatelo e lasciatelo intiepidire, quindi sformatelo per farlo raffreddare su una gratella [18]. Il vostro pan brioche al farro è pronto per essere affettato e gustato!