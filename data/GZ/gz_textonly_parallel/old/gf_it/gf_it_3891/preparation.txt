Per realizzare la zuppetta di Grana Padano e sedano per prima cosa preparate il brodo vegetale [1]. Poi adagiate le foglioline di sedano su una teglia rivestita con carta da forno, spennellatele con l’olio di oliva [2] [3].
Coprite con un foglio di carta forno [4] e adagiate sopra un’altra teglia della stessa misura [5]. Cuocete le foglie di sedano in forno statico preriscaldato a 250° per 4 minuti. Trascorso questo tempo sfornate la teglia [6].
Eliminate il foglio di carta forno [7]e lasciate raffreddare. Intanto preparate la zuppa: in un tegame versate l’olio di oliva [8] e la fecola [9]. Mescolate e cuocete a fuoco dolce per 2/3 minuti formando il roux.
Versate il latte [10] e il brodo di verdure [11] e mescolate con la frusta. Cuocete per circa 5 minuti poi unite il Grana Padano DOP grattugiato [12].
Continuate a mescolare con la frusta sino a completo scioglimento. Proseguite la cottura a fuoco basso finché la salsa non si sarà leggermente addensata [13]. Una volta pronta versate la zuppa nel piatto [14], guarnite con le foglie croccanti di sedano e condite con olio a crudo [15].
Pepate a piacere [15] e aggiungete una manciata di crostini di pane [17]. La zuppetta di Grano Padano e sedano è pronta per essere servita [18].