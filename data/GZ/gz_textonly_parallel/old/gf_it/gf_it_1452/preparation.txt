Per preparare il pollo alla diavola come prima cosa prendete un pollo intero e incidete a metà la parte dello sterno [1]. Eliminate l'osso centrale [2] e allargate completamente il pollo [3]. 
A questo punto trasferite all'interno di un mixer il sale, le erbe aromatiche, l'aglio e il peperoncino (abbondando con la dose a piacere se preferite: quella indicata donerà una media piccantezza) [4]. Frullate il tutto [5] e versate all'interno di una ciotolina. Aggiungete 25 g di olio [6]
e mescolate con un cucchiaio fino ad ottenere una pasta [7]. Utilizzando un batticarne appiatite leggermente il pollo. Massaggiate il pollo con il mix appena preparato, spargendolo sia sulla pelle
che all'interno [10]. Ungete una padella capiente e lasciatela scaldare bene. Posizionate il pollo all'interno [11] e posizionate sopra un peso. Noi abbiamo optato per posizionare il batticarne su uno stampo di alluminio [12]. 
Cuocete a fuoco basso per circa 25 minuti senza mai muoverlo. Quindi girate il pollo [13] e noterete che si sarà formata una bella crosticina. Cuocete per altri 25 minuti circa sempre assicurandovi che il peso schiacci bene il pollo sul fondo della padella, fino a che anche l'altro lato sarà ben dorato [15]. Nelle fasi di cottura non dovrete mai girare il pollo o smuoverlo. 
A questo punto trasferite il pollo su un tagliere e utilizzando un trinciapollo tagliatelo prima a metà [16] e poi a pezzi [17]. Trasferite i pezzi di pollo su un piatto da portata e servite [18]. 