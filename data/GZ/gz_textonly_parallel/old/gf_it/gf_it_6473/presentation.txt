Finalmente il profumo delle fragole ha già fatto il suo ingresso sui banchi della frutta e della verdura. Immaginiamo già che sarete tutti pronti a sfornare torte, crostate e perché non preparare una deliziosa conserva per tutto l'anno! Bene allora oggi vi suggeriamo una nuova ricetta che vi conquisterà, si tratta della torta ricotta e fragole. Un fresco dessert da servire ai vostri ospiti amanti di questo prezioso frutto primaverile. Dobbiamo confessarvi che l'idea di base era quella di rivisitare la torta ricotta e pere. Ma anziché usare la classica base di frutta secca abbiamo scelto una semplice e veloce pasta biscotto. Siete curiosi? Bene, allora dovete provare la nostra torta ricotta e fragole e non mancate di dirci cosa ne pensate!