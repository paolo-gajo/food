Proseguono le videoricette con le nostre blogger, l'ospite di oggi è Lorenza del blog Mani amore e fantasia che è venuta direttamente dalla Sicilia per presentarci un dolce goloso tipico della sua regione: i cartocci fritti.I cartocci fritti, insieme a cannoli e pizzicotti rappresentano uno dei prodotti tradizionali della pasticceria siciliana, passeggiando per le soleggiate vie siciliane si possono gustare i tipici cibi da strada sia dolci che salati. Lorenza guiderà Sonia nella realizzazione di questi sfiziosi dolcetti in modo che anche a casa si possano gustare queste delizie. I cartocci fritti hanno una forma che ricorda i cannoli, sono infatti preparati con il tradizionale cannello che viene avvolto da un cordoncino di pan brioche che poi viene farcito con una deliziosa crema alla ricotta arricchita con gocce di cioccolato.