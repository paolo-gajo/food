Le escargot à la Bourguignonne sono un vanto della cucina francese più raffinata: provate a prepararle con noi!Per fare le escargot dovrete procurarvi delle grosse lumache di terra, il cui nome scientifico è Helix Pomatia, fresche che terrete al buio in una bacinella con dei fori a fare spurgare e poi cuocerete come indicato nella ricetta.Per accelerare i tempi, potrete comprare anche delle lumache precotte, che hanno subito un trattamento preliminare, e possono essere solo insaporite in un brodo di cottura e poi farcite con del burro aromatizzato.La caratteristica delle escargot à la Bourguignonne sta proprio nella crema di burro con cui si farciscono, arricchita con il sapore forte dell'aglio e quello deciso del prezzemolo. Le escargot vanno poi passate in forno, con la bocca rivolta verso l'alto, dove il burro si ritirerà e diventerà una gustosa salsina che renderà le lumache una prelibatezza.Le escargot à la Bourguignonne sono una pietanza particolare: forse non tutti saranno disposti ad assaggiarle ma gli amanti delle lumache ne andranno pazzi!Scoprite anche la ricetta delle lumache di mare in umido!