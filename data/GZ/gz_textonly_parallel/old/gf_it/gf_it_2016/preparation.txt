Per realizzare il filetto di merluzzo allo zenzero iniziate dalla salsa: grattugiate la scorza del lime in una ciotola [1] spremetene in succo [2] e versatene 10 g nella stessa ciotola [3].
Pelate lo zenzero [4] e grattugiatelo [5], quindi raccogliete la polpa con il cucchiaino e ponetela nella ciotolina con il lime, versate anche l'olio di oliva [6] e mescolate per miscelare la salsa.
Prendete i filetti di merluzzo e adagiateli su una teglia rivestita da carta forno, salateli [7] e distribuite in superficie la salsa [8]. Cuocete in forno statico preriscaldato a 220° per 25 minuti. Nel frattempo preparate il riso: versate il riso basmati in un tegame, aggiungete il latte di cocco [9]
il sale grosso [10], il curry verde Thai [11] e una stecca di cannella [12].
versate anche l'acqua [13], coprite con il coperchio [14] e portate ad ebollizione, quindi abbassate la fiamma e lasciate cuocere per 15 minuti fino al completo assorbimento dei liquidi.
Quando il riso avrà assorbito i liquidi, spegnete il fuoco ed eliminate la stecca di cannella [16]. Intanto il merluzzo sarà giunto a cottura, sfornatelo [17] e servitelo accompagnandolo con il riso basmati speziato, decorando con le foglioline di menta [18].