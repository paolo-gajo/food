Il filetto di merluzzo allo zenzero è un piatto di pesce sano e genuino con un tocco esotico che rivisita la ricetta tradizionale merluzzo in padella. Teneri filetti di merluzzo ricoperti da una salsa allo zenzero, aromatica e fresca. Per rendere completa la pietanza e trasformarla in un piatto unico ci siamo ispirati alla cucina etnica accompagnando i saporiti filetti al riso basmati nella sua versione speziata che sprigionerà un tripudio di profumi e aromi orientali. Lasciatevi tentare da nuovi abbinamenti di gusto, per scoprire nuovi sapori in cucina e portare in tavola piatti insoliti e accattivanti che stuzzicheranno l’appetito dei vostri ospiti!