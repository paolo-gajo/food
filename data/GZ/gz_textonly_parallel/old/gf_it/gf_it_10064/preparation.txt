Per realizzare la torta pasticcini iniziate a preparate la base del pan di spagna: in una ciotola versate le uova, lo zucchero [1] e un pizzico di sale. Montatele per circa 20 minuti con uno sbattitore elettrico, dopodiché aggiungete l'olio [2], l'acqua e continuate a lavorare gli ingredienti con le fruste elettriche. Incidete la bacca di una vaniglia ed estraetene i semini per aggiungerli al composto [3].
In una ciotolina setacciate la farina, la fecola di patate e il lievito; ncorporateli all'impasto un cucchiaio alla volta [4] e lavorate ancora con le fruste per amalgamare tutti gli ingredienti. Trasferite l'impasto ottenuto in una tortiera quadrata che misura 25 cm per lato imburrata e infarinata [5] e cuocete in forno statico preriscaldato per circa 25 minuti a 180° (oppure a 160° per 15 minuti se avete il forno ventilato). A cottura ultimata sfornate la torta e fatela raffreddare [6].
Intanto preparate la crema pasticcera: prendete la bacca di vaniglia , incidetela con un coltellino [7] ed estraetene i semi raschiandola, ponete sul fuoco una casseruola capiente con il latte e la panna (potete omettere la panna ed usare al suo posto 100 ml di latte fresco); aggiungete i semi ed il baccello di vaniglia al latte e panna [8]. Accendete il fuoco dolce e quando il composto avrà sfiorato il bollore, spegnete il fuoco e lasciate la vaniglia in infusione per almeno 5 minuti. Intanto proseguite la preparazione separando gli albumi dai tuorli; raccogliete questi ultimi un una ciotola capiente e aggiungete lo zucchero [9].
Sbattete i tuorli e lo zucchero con uno sbattitore elettrico oppure una frusta a mano per ottenere una crema omogenea. Quando saranno bianchi e spumosi, unite l'amido di mais [10].Togliete la bacca di vaniglia dal latte e panna scaldati e unite il composto con le uova [11]. In una ciotola ammorbidite la gelatina in fogli nell’acqua fredda per almeno 10 minuti; poi accendete nuovamente il fuoco dolce e mescolate con una frusta continuamente per addensare il composto. Quando la crema sarà ben densa, spegnete il fuoco e versate la gelatina ben strizzata, mescolando perchè si sciolga completamente.
versatela in una terrina bassa e ampia; copritela immediatamente con pellicola trasparente a contatto [13] e lasciate raffreddare a temperatura ambiente poi ponetela in frigo. Riprendente il pan di spagna e dividetelo a metà [14], farcite una metà con la crema pasticcera fredda [15], 
richiudete con l’altra metà [16] e fatelo rassodare in frigorifero per circa 1 ora. Poi riprendete la torta e dividetela in 25 cubetti uguali da 5 cm circa [17], tenete da parte in frigorifero e iniziate a preparare la glassa di ricopertura: setacciate lo zucchero a velo [22] e ponetelo in una ciotola, aggiungete l’acqua calda [18] e mescolate per ottenere una glassa omogenea. 
Dividete la glassa in 4 ciotole: una coloratela con il colorante rosso, aggiungete poco colorante alla volta fino ad ottenere una tinta rosa [19], poi ponete 6 pasticcini su una gratella con sotto un piatto e versate sopra la glassa per ricoprirli interamente [20]. Colorate la seconda ciotola di glassa con il colorante giallo e versate la glassa su altri 6 pasticcini. Usate il colorante giallo e blu per ottenere una tinta verde pastello, ricoprite altri 6 pasticcini [21] e lasciateli asciugare.
Per finire colorate l’ultima ciotola di glassa con il colorante blu per ottenere una tinta azzurra versatela sopra i 7 pasticcini rimanenti [22]. Quando la glassa sarà asciutta, prendete la colla alimentare e applicatela sul bordo dei pasticcini [23], poi versate in una ciotola la granella di nocciole e rotolatevi i pasticcini in modo da far aderire la granella sul bordo dove avete applicato la colla alimentare [24].
Man mano che ricoprite tutti i pasticcini con la granella adagiateli in un pirottino di carta. Prendete le matite brillanti e le matite ciocco caramel, disegnate un decoro sopra ciascun pasticcino [25], poi applicate le perline morbide, per ultimi aggiungete al centro di ciascun pasticcino un fiorellino di ostia [26]. La torta pasticcini è pronta per essere gustata [27].