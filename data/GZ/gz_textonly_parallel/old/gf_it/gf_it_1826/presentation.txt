Gli spaghetti alla chitarra con ragù di polpo sono un piatto profumato perfetto per chi ama questo mollusco e le sue tradizionali preparazioni: in umido o con le patate!Questo originale ragù si ottiene tritando finemente il polpo, che viene poi cotto lentamente in padella assieme alla passata di pomodoro e sfumato con del vino bianco. Potrete anche velocizzare i tempi di cottura bollendo prima il polpo.Al termine della preparazione otterrete un ragù di mare vellutato e avvolgente, ideale per condire una pasta lunga. Noi infatti vi proponiamo come abbinamento gli spaghetti alla chitarra, che con la loro consistenza porosa sono perfetti per trattenere il sugo, ma potrete scegliere anche altri formati di pasta a vostro piacimento.Con gli spaghetti alla chitarra con ragù di polpo porterete in tavola il gusto e il sapore del mare! 