Per realizzare le ostriche gratinate ai funghi dovete aprire le ostriche: Per realizzare le ostriche limone e pepe assicuratevi che le valve delle ostriche siano chiuse [1], poi aprite le ostriche, questa è un’operazione molto delicata, munitevi dell’apposito coltellino con la punta sottile, la protezione sul manico per proteggere le dita e una salda impugnatura. Con una mano tenete ben salda l’ostrica e con l’altra impugnate il coltellino e cercate l’apertura ( volendo potete richiedere in pescheria le ostriche già forate per un’apertura facilitata) inserite la lama e recidete il muscolo che si trova nella parte centrale [2], dopo che l’avrete reciso sarà più facile seguire la circonferenza aprendo l’ostrica per intero [3].
Aprite le ostriche e raccogliete il loro liquido in una ciotolina [4], poi filtratelo attraverso un colino [5] e staccate l’ostrica dal guscio. Spazzolate metà delle valve perché serviranno per contenere le ostriche e la panatura. Occupatevi ora della panatura pulite i funghi champignon [6]
e tritateli [7], sbucciate lo scalogno e tritatelo [8]. In una padella sciogliete il burro e l’olio di oliva a fuoco basso [9],
aggiungete lo scalogno tritato [10] e fatelo appassire per 10 minuti allungate con poca acqua tiepida [11] e poi aggiungete anche i funghi champignon [12],
Insaporite con il liquido delle ostriche [13] e cuocete per 10 minuti circa, spegnete il fuoco e insaporite con il prezzemolo tritato [14]. Tritate anche la mollica del pane [15]
e ponetela in una ciotola, aggiungete i funghi saltati in padella [16] e mescolate la panatura [17]. Riprendete le valve pulite inserite in ciascuna il mollusco e ricoprite con la panatura ai funghi [18].
Adagiate i gusci su una teglia [19] e passate sotto il grill del forno per 5 minuti finchè la panatura non risulterà croccante e dorata [20]. Sfornate le ostriche gratinate ai funghi e lasciatele intiepidire prima di servirle [21].