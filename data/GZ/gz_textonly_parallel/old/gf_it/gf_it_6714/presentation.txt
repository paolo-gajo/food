Autunno: tempo di nocciole! E quale può essere il modo più dolce per gustarle se non preparando una morbida torta? Ancor meglio se è una torta nocciole e cioccolato! Si tratta di un dolce soffice arricchito con scaglie di cioccolato fondente. Non abbiamo resistito al richiamo di questo goloso connubio di sapori, già proposto in dessert come le mini capresi, raffinate mono porzioni da servire come fine pasto, o nella maestosa ciambella con crema di nocciole, da riservare alle occasioni speciali. Scoprite quanto è facile realizzare la nostra torta nocciole e cioccolato!