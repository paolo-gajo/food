Per realizzare le treccine alla ricotta e cioccolato versate nella ciotola di una planetaria, munita di gancio, il lievito sbriciolato, il latte [1], e lo zucchero [2], azionate la macchina per 2 minuti, il tempo necessario a sciogliere il lievito. A questo punto versate le farine [3] e impastate ancora per incorporarle.
Unite poi l'uovo [4] e aggiungete poco alla volta la ricotta [5], continuate a lavorate con il gancio sino a che tutta la ricotta verrà assorbita. Versate infine il sale e le gocce di cioccolato [6].
Quando l’impasto risulterà omogeneo e si staccherà dalla pareti attaccandosi al gancio [7] sarà pronto. Trasferitelo sul piano di lavoro leggermente infarinato e fategli la forma di un panetto [8]. Ponete l’impasto in una ciotola e coprite con pellicola per alimenti [9].
Lasciate lievitare a temperatura ambiente per 2 ore, fino a quando non raddoppierà il suo volume [10]. Riprendete l’impasto lievitato e dividetelo con un tarocco in pezzi da circa 100 g ciascuno [11]. Formare dei filoncini lunghi circa 18 cm e larghi 3 [12].
Con un coltello o un tarocco dividere il filone in 3 parti, nel senso della lunghezza lasciando intatta l’estremità superiore (13-14). Intrecciate le tre parti alternandole [15]
formate una treccia e ripiegate l'estremità sotto in modo da sigillarla [16]. Man mano che formate le treccine, adagiatele su una leccarda rivestita da carta forno [17]. Lasciate lievitare a temperatura ambiente coperte con pellicola per 1 ora [18].
In una ciotolina mescolare il tuorlo con il latte e pennellare la superficie delle treccine delicatamente [19]. Spolverare con abbondante zucchero di canna [20] e cuocere in forno statico nel ripiano medio a 180° per circa 25 minuti. A cottura ultimata, sfornate le treccine alla ricotta e cioccolato e lasciatele intiepidire prima di servirle [21].