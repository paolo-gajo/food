Le treccine alla ricotta e cioccolato sono delle soffici brioche senza burro, morbidissime all’interno e con una dorata crosticina esterna. Ottime da gustare al mattino a colazione per iniziare la giornata nel modo più ghiotto, oppure da servire come merenda golosa per i bimbi da accompaganare a un buon  frullato di frutta fresca. Un intreccio di bontà racchiuso in un impasto arricchito con squisite gocce di cioccolato fondente che già al primo morso vi ripagherà della dolce attesa che richiedono queste delizie lievitate.