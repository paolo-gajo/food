Polpetta, polpetta delle mie fauci chi è la più gustosa del reame? Se avete letto la frase intonando come la famosa battuta, pronunciata della regina Grimilde in Biancanveve, allora avete fatto benissimo! Ma in realtà volevamo proprio sapere quale fosse per voi la polpette a cui proprio non sapete dire di no. I fermi sostenitori della tradizione sosterranno che le più buone sono quelle di carne. I più alternativi si lasciano tentare dalla moltitudine di versioni vegetariane: zucchine, melanzane o verdure miste. Ma quelle che abbiamo in mente oggi sono davvero particolari, quasi sorprendenti: le polpette di ceci! Una buonissima crema fatta da questi legumi, impreziosita dalla senape e dall’irresistibile cuore filante. Siamo sicuri che queste polpette di ceci saranno una bella novità per il vostro palato. Insomma non è mica la solita storia.