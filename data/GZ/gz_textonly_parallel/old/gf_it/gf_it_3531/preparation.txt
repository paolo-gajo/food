Per realizzare i cestini di phillo al salmone e crema di zucchine tagliare 3 fogli di pasta phillo da 24X34 cm in 4 parti per ottenere 4 rettangoli [1]. Su una leccarda foderata con carta da forno disporre 4 stampini in alluminio capovolti, ungete il fondo e i lati con del burro fuso [2] e posizionate sopra un quadrato di pasta phillo [3] inumiditelo con dell’acqua
posizionate sopra un altro quadrato [4], le punte non devono essere sovrapposte così si creerà un motivo asimmetrico. Spennellate ancora la pasta con del burro fuso [5] e coprite con un altro stampino in alluminio [6], in questo modo la pasta manterrà la forma.
Cuocete i cestini in forno statico preriscaldato a 190° per 4 minuti ( se forno ventilato a 170° per un paio di minuti circa). Sfornate i cestini e lasciateli intiepidire, poi estraete i pirottini di alluminio [7]. Pelate le patate e tagliatele a dadini [8], sbollentatele in acqua per pochi minuti [9], poi scolatele , tenete da parte un cucchiaio
ponete il resto in una teglia con un filo di olio di oliva [10] e cuocetele per 10 minuti o finché non saranno dorate (in alternativa potete farle saltare in padella con un filo di olio). Lavate e spuntate le zucchine e tagliatele a spicchi sottili [11], versatele in un pentolino con un filo di olio [12]
unite anche il cucchiaio di patate messo da parte [13]e fate insaporire per pochi secondi, poi ricoprite con l’acqua [14], portate al bollore e cuocete per 5 minuti. Scolate le verdure in un bicchiere alto [15]
frullatele con il frullatore ad immersione aggiungendo a filo l’olio di oliva [16] fino ad ottenere una crema da tenere da parte. Occupatevi del filetto di salmone: eliminate le lische con una pinzetta apposita [17], poi togliete la pelle separando la carne con un coltello sottile [18],
tagliate a dadini il salmone [19] e scaldate un filo di olio in padella , poi fate saltare i dadini di salmone per qualche minuto [20], insaporite con sale pepe e foglioline di timo, poi spegnete il fuoco e unite le patate al forno [21](o cotte in padella).
Componete i cestini: adagiate i cestini su un piatto di portata e farcite con un cucchiaio di crema di zucchine [22](se volete potete aiutarvi con una sac-à-poche) e aggiungete anche i dadini di salmone e patate [23]. Per guarnire decorate i cestini di phillo al salmone e crema di zucchine con rametti di timo [24].