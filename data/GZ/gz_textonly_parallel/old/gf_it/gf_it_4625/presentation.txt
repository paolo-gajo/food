Quando i sapori del Sud incontrano quelli del Nord è subito amore al primo assaggio! Con la ricetta del risotto mozzarella di bufala e pomodorini questa magia di gusti si è creata grazie all’insolito abbinamento del nordico riso Carnaroli con alcuni tra i simboli indiscussi della cucina del Sud: i dolci pomodori datterini e la fresca e saporita mozzarella di bufala. Il risultato è un cremoso risotto mantecato con la mozzarella e arricchito da freschi pomodorini aggiunti a crudo per assaporarne a pieno il sapore! Portare in tavola un primo piatto semplice ma gustoso non è mai stato così facile!