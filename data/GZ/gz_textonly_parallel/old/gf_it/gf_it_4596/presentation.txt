Se siete alla ricerca di un piatto salutare e leggero allora siete nel posto giusto! Oggi abbiamo preparato la one-pot quinoa, una spadellata a base di questo "finto" cereale, perfetto anche per chi segue una dieta senza glutine. Il segreto di questo piatto? Sicuramente i gamberi freschi e la cottura in un'unica padella, un grande vantaggio che condivide insieme altre nostre ricette di one-pot a base di riso e di pollo! Cuocendo direttamente la quinoa all'interno di questo brodo squisito ne assorbirà gusto e profumo; i gamberi saranno la decorazione perfetta per portare in tavola un piatto alternativo ma allo stesso tempo raffinato che conquisterà tutti i vostri ospiti! Allora cosa state aspettando? Invitate tutti i vostri amici, soprattutto quelli più attenti alla linea, e servite la one-pot quinoa direttamente all'interno della padella, calda o a temperatura ambiente, resteranno in ogni caso ugualmente soddisfatti!