Per preparare i mondeghili (polpette milanesi) mettete sul fuoco una pentola con abbondante acqua salata, il sedano e la carote tagliati a pezzi grossolani, la cipolla coi chiodi di garofano e portate a bollore [1]. Fate cuocere il biancostato a fuoco medio [2], fino a quando la carne non si sarà ammorbidita: ci vorrà almeno 1 ora; di tanto in tanto portate via con una schiumarola le impurità che si formano in superficie. Trascorso il tempo necessario [3], spegnete il fuoco e fate raffreddare completamente; sbriciolate la carne e ponetela in una ciotola.
In un recipiente a parte ammorbidite la mollica di pane con il latte [4], poiunitelo alla carne lessa [5]. Eliminate il budello della mortadella di fegato, tagliatela a fettine [6]
e poi tritatela finemente [7]. Aggiungetela nella ciotola [8] e passate il tutto al tritacarne [9]
fino a terminare gli ingredienti [10]. Successivamente unite il limone grattugiato [11], l’ uovo intero [12],
la noce moscata [13] e il formaggio grattugiati [14]. Mescolate energicamente con le mani in modo da amalgamare bene tutti gli ingredienti [15],
poi aggiungete il prezzemolo tritato finemente [16]; regolate di sale [17] e di pepe [18] e mischiate nuovamente.
A questo punto prendete 35 g di impasto e formate delle polpettine allungate che andrete a pressare leggermente: con le nostre dosi dovrete ottenere 18 mondeghili [19]. Passate i mondeghili nel pangrattato, girandoli perché la panatura aderisca in maniera omogenea [20]. Una volta terminato [21],
mettete sul fuoco una padella antiaderente e fate sciogliere il burro [22]. Adagiate pochi mondeghili alla volta e fateli cuocere per 1-2 minuti [23], rigirandoli con una forchetta o con delle pinze da cucina per una cottura uniforme [24].
Una volta pronti [25], scolateli con l’aiuto di una schiumarola e poneteli su un vassoio (o una teglia) foderato con carta assorbente da cucina, in modo che rilascino il burro in eccesso [26]. Servite i mondeghili (polpette milanesi) ben caldi al momento [27].