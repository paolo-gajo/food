Per preparare i brigadiero iniziate imburrando uniformemente una pentola con il bordo alto per evitare che il composto si attacchi durante la cottura [1]. Versate il latte condensato nella pentola e accendete il fuoco medio [2]. Aggiungete anche 10 g di burro [3]
e mescolate delicatamente con un cucchiaio di legno per farlo sciogliere completamente [4]. Aggiungete il cioccolato fondente a pezzi [5] e mescolate di tanto in tanto facendo cuocere il composto per 15 minuti: dovr√† raggiungere una consistenza cremosa, compatta [6] e staccarsi dal fondo della pentola.
Trasferite il composto in una ciotola [7] e fatelo intiepidire a temperatura ambiente. Prelevate con un cucchiaio circa 20 g di composto [8] e roteatelo tra le mani leggermente unte di burro [9]: con queste dosi otterrete circa 20 dolcetti.
Formate delle sfere [10] e passatele in una ciotolina con le codette al cioccolato [11]. Ponete man a mano le palline nei pirottini e servite i brigadeiro [12].