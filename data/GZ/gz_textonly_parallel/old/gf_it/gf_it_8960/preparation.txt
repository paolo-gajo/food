Per realizzare la torta di colomba per prima cosa prendete la colomba e tagliatela a fette [1], riducetela poi a piccoli cubetti [2], prendete la metà di questi cubetti (220 g) e versateli in una ciotola con il latte [3], tenete da parte la restante parte che servirà per la superficie della torta.
Inumidite bene con le mani i cubetti di colomba e teneteli da parte [4]. Imburrate uno stampo da crostata di 24 cm di diametro [5] e versate qui i cubetti ammollati nel latte [6]
distribuiteli sul fondo della teglia pressando con il dorso del cucchiaio [7]. Ora occupatevi della farcitura: in una ciotola versate la ricotta ben scolata, lo zucchero a velo [8], amalgamate il composto con una forchetta, quindi aggiungete l’uovo [9]
mescolate bene per ottenere una crema omogenea [10]. Con una spatola spalmate la crema ottenuta sopra la torta [11], quindi distribuite sopra tutta la superficie i restanti 220 g di colomba a pezzetti (12-13).
Ora tritate con il coltello il cioccolato fondente [14], distribuitelo sopra la torta e per finire aggiungete uno strato di granella di nocciole [15].
La torta di colomba è pronta per la cottura [16], cuocete in forno statico preriscaldato a 180° per 25 minuti. Una volta cotta si presenterà leggermente dorata in superficie, sfornatela [17], lasciatela raffreddare quindi sformatela su un piatto e servitela [18].