Immancabile sulle tavole pasquali, la colomba è uno dei dolci di Pasqua tradizionali amato per la sua squisita semplicità: non appena si scarta l’involucro che la custodisce si è avvolti da un profumo vanigliato di dolce da forno a cui è davvero difficile resistere. Ogni fetta è preziosa quindi si conserva sempre ciò che avanza per realizzare altre squisite delizie come il tiramisù di colomba, stuzzicante rivisitazione del classico tiramisù, un fresco semifreddo, oppure una torta dal gusto rustico come quella che vi proponiamo in questa preparazione. La tipica forma pasquale del dolce lascia il posto a una più classica torta, per celare l’ingrediente "segreto". Una cremosa farcitura sarà la più golosa delle scoperte al primo morso e il tutto sarà reso ancora più invitante da uno strato di cioccolato e una pioggia di croccante granella di nocciola. Nessun avanzo è stato mai così sfizioso, provare per credere!