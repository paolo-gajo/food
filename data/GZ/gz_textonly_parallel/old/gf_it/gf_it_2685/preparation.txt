Per realizzare l’aspic ai frutti di bosco iniziate lavando e asciugando i mirtilli [1] le fragole, le more, i lamponi e i ribes bianchi. Eliminate il picciolo dalle fragole e tagliatele metà a rondelle [2] e le altre dividetele a metà [3].
A parte in una ciotola e ponete i fogli di gelatina in acqua fredda per 10 minuti [4] o finché non saranno ammorbiditi, intanto scaldate 50 ml di moscato e poi versatelo in una ciotola [5]. Scolate bene con un colino i fogli di gelatina [6] e strizzateli.
Scioglieteli nella ciotola con il moscato caldo, unite lo zucchero e mescolate con una spatola [7] per ottenere un composto liscio senza grumi. Versate ora il restante vino a temperatura ambiente, unite il succo di limone filtrato e mescolate la miscela. Prendete degli stampini da budino della capacità di 165 ml ciascuno, versate 20 g di liquido in ogni stampino [8] che andrete a far rassodare in frigorifero per almeno 15 minuti o finché la gelatina non avrà preso corpo. Trascorso il tempo indicato riprendete gli stampini, ponete al centro una fogliolina di menta e una fetta di fragola [9],
riempite tutto il bordo intorno con i mirtilli [10]. Ricoprite con il moscato (circa 15 g) [11] e ponete nuovamente in frigorifero a rassodare per altri 15 minuti. Poi proseguite adagiato gli spicchi di fragole in verticale con la parte tagliata verso il perimetro dello stampino e 4 lamponi con la parte più larga orientata verso l’esterno [12]: mettete un mirtillo al centro e ricoprite di liquido, quindi riponeteli nuovamente in frigorifero per 15 minuti.
Quando la gelatina sarà solidificata disponete uno strato di ribes bianchi [13] quindi ricoprite di nuovo con il liquido a base di moscato e mettete gli stampini in frigorifero per altri 15 minuti. Terminate con un ultimo strato di mirtilli [14] e lasciate che gli aspic riposino in frigorifero almeno 3 ore prima di servirli. Al momento di sformarli, immergeteli per qualche secondo in una ciotola con acqua bollente e e poi aiutatevi a sformarli incidendo il bordo tutto intorno con la punta di un coltellino e rovesciateli su un piatto. Guarnite i vostri aspic ai frutti di bosco con foglioline di menta e qualche frutto di bosco avanzato [15] e portateli intavola!