Per realizzare la torta salata al radicchio per prima cosa lavate e spuntate il cipollotto, quindi affettatelo a rondelle [1]. Fate lo stesso con il radicchio [2], avendo cura di tenere da parte una decina di foglie intere che serviranno per la decorazione finale. Ora tagliate a cubetti il formaggio Asiago [3].
Scaldate un filo s’olio di oliva in padella e versate qui il cipollotto [4]. Rosolate per 5 minuti. Unite anche il radicchio a pezzetti [5], salate, pepeate [6] e saltatelo per 3-4 minuti, deve rimanere croccante.
Trasferite le verdure un una ciotola [7], incorporate la panna liquida e le uova intere [8], mescolate e infine insaporite con il formaggio grattugiato [9].
Rimestate ancora per ottenere un composto omogeneo [10]. Ora prendete una teglia da 24 cm di diametro con il bordo ondulato e adagiate sopra la sfoglia [11]. Pressate leggermente con le dita il fondo e il bordo per far aderire bene la pasta [12].
Ora farcite la torta salata con il ripieno [13], riprendete le foglie di radicchio tenute da parte [14] e adagiatele in superficie in modo da creare un motivo a raggera [15].
Tra una foglia e l’altra adagiate i cubetti di formaggio (16-17). Cuocete la torta salata al radicchio in forno statico preriscaldato a 170° per 30 minuti, poi passate la grill per 3 minuti circa, fino a dorarla. A cottura ultimata, sfornate la torta e lasciatela intiepidire prima di servirla.