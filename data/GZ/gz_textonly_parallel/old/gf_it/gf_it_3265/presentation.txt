Cercate un finger food espresso altamente sfizioso? Ecco l’idea per voi: bocconcini di prugne e bacon. Un croccante vortice di bacon racchiude una polposa prugna che, con il suo gusto zuccherino, crea un piacevole contrasto di sapori dolci e salati che abbiamo imparato ad apprezzare in altre preparazioni come il baccalà con le prugne. Arrotolare e infornare: bastano due semplici mosse per portare in tavola un antipasto godurioso e sostanzioso, da riservare alle occasioni speciali, quelle in cui ci si può concedere qualche peccato di gola in più!