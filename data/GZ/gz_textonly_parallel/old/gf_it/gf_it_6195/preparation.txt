Per preparare le pizzette di zucchine cominciate lasciando asciugare la mozzarella così da evitare che il siero fuoriesca durante la cottura, quindi affettate ad uno spessore di circa 1 cm [1] poi tagliate prima a striscioline e infine a cubetti [2]. Versate i cubetti di mozzarella in un colino per una ventina di minuti [3].
Nel frattempo lavate e asciugate le zucchine, privatele della due estremità [4] e affettatele aiutandovi con una mandolina, o con un coltello, ottenendo fette spesse circa 1 cm [5]. Sistemate i dischetti di zucchine in una pirofila e ungete con 20 grammi d’olio [6]
aggiustate anche di sale [7] e disponetele su una griglia ben calda [8] lasciandole cuocere pochi minuti prima un lato [8] e poi l’altro [9] e continuate così fino a cuocerle tutte.
Infine disponete su una leccarda rivestita con carta forno i vostri dischetti [10]. In un recipiente versate la passata di pomodoro e conditela con origano [11], sale, pepe nero macinato e i restanti 20 grammi di olio [12],
mescolate il tutto e versatene un po’ su ogni dischetto, insieme ai cubetti di mozzarella [13], e quando avrete terminato di condire tutti i dischetti [14] cuocete in forno statico preriscaldato a 200° per 5 minuti. Le vostre pizzette di zucchine sono pronte [15], servitele ancora calde!