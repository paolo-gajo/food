Per preparare il mascarpone fatto in casa come prima cosa spremete il limone e tenete il succo da parte. Ora versate la panna in una pentola e accendete il fuoco, a fiamma bassa. Mescolate accuratamente con un mestolo di legno [2] e scaldate la panna fino a raggiungere una temperatura di 82° (utilizzate un termometro da cucina per misurare la giusta temperatura) [3]. 
A questo punto spegnete la fiamma e aggiungete il succo di limone [4] e mescolate [5]. Lasciate intiepidire per 10 minuti. Preparate una ciotola e inserite all'interno un setaccio [6].
Inserite ora all'interno del setaccio un canovaccio pulito [7]. Versate all'interno la panna [8] e coprite con pellicola [9]. Il composto dovrà riposare in frigorifero per 24 ore in modo che il canovaccio filtrerà i liquidi, che coleranno nella ciotola.
Trascorse le 12 ore riprendete la ciotola dal frigo [10]. Il vostro mascarpone fatto in casa è pronto. Con l’aiuto di un cucchiaio prelevatelo [11] e conservatelo in una ciotola pulita [12], o in un barattolo.