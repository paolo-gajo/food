Per preparare le braciole napoletane al sugo cominciate da quest’ultimo. Affettate sottilmente una cipolla pulita [1], versatela in una casseruola dove avete fatto un giro d’olio e lasciate stufare per 5 minuti a fiamma bassa [2]. Quando la cipolla sarà sudata aggiungete la passata di pomodoro [3],
mescolate e lasciate cuocere per una mezzora restringere coprendo con il coperchio; regolate di sale [4]. Nel frattempo preparate il ripieno delle braciole. Sminuzzate finemente il prezzemolo e l’aglio [5]. Poi sminuzzate grossolanamente uvetta e pinoli [6]
e ora che avete tutto battete le fettine di carne per affinarle [7]. Sulla prima fettina di carne versate un po’ di prezzemolo e aglio [8], poi di uvetta e pinoli e per finire una spolverizzata di pecorino e di pepe [9].
Richiudete [10] e fermate con degli spiedini [11]. Ripetete per tutti. Quindi in una padella scaldate l’olio e uno spicchio d’aglio, aggiungete le fettine di carne [12]
e scottatele velocemente per sigillare la superficie [13]. Eliminate l’aglio [14] e sfumate con il vino rosso [15].
Non appena l’alcol sarà evaporato, aggiungete il sugo cotto [16] e fate insaporire pochi minuti ancora evitando che la carne cuocia troppo [17]. Ecco pronte le vostre braciole napoletane al sugo, buon appetito [18].