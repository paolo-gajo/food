Chi ha voglia di assaggiare un antipasto gustoso e originale, caratterizzato da un piacevole cuore morbido? Allora, il gratin monoporzione di patate, zucca e salsiccia è proprio la ricetta che state cercando! Il gratin viene servito in graziose cocottine che ospitano un ricco e succulento ripieno a base di patate, salsiccia e zucca cotte in padella, a cui viene aggiunto del buon formaggio grattugiato e della provola a dadini, il tutto impreziosito da aromatiche foglioline di timo. Una volta passato al forno, il gratin raggiungerà la giusta croccantezza, sprigionando tutta la sua bontà e il suo sapore: la dolcezza della zucca viene infatti bilanciata dalla provola filante e dalla salsiccia croccante, creando un mix di ingredienti che si fondono alla perfezione!