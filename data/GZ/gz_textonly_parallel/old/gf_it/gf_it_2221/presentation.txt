A prima vista potrete confonderla con la torta Sacher, ma leggendo bene noterete che la scritta non è quella. La torta Savoia è un dolce storico d'origini siciliane, realizzata in onore dell'annessione della Sicilia al nel Regno d'Italia. La leggenda narra che venne preparata dalle suore benedettine di Catania, che ideando questa torta inserirono tra gli ingredienti le nocciole piemontesi, in onore della casa Savoia. La torta Savoia si compone di strati di biscuit che si alternano a una morbida e golosa crema realizzata con 3 tipi di cioccolato e nocciole; la bagna al rum donerà quel tocco in più e la glassa lucida la renderà elegante e perfetta per ogni occasione! Non lasciatevi spaventare dalle preparazioni che occorrono per realizzarla, ogni sforzo sarà assolutamente ripagato dal suo gusto e da tutti i complimenti che riceverete! 