Oggi ci cimentiamo insieme nella preparazione di una delle torte che ha conquistato il web con la sua bellezza! Lo sappiamo tutti, l'effetto vedo non vedo è quello che da sempre fa innamorare tutti ed è proprio quello che ritroverete in questa naked cake alla menta! Conosciute anche come torte nude si possono realizzare in moltissimi modi, l'unica regola è che l'esterno della torta deve essere appena velato dalla crema, in modo che gli strati siano ben visibili. L'attenzione ai particolari, la giusta consistenza del pan di Spagna e un pizzico di manualità sono gli elementi imprescindibili per ottenere una perfetta naked cake. E noi l'abbiamo resa davvero speciale abbinando menta e cioccolato insieme! Non siate scettici, il suo gusto vi sorprenderà! 