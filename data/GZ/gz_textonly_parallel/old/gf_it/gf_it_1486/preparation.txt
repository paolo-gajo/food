Per preparare gli involtini di frittata per prima cosa rompete le uova in una ciotola, salate [1], pepate e aromatizzate con delle foglioline di timo fresco [2]. Sbattete le uova con la frusta [3]. 
Una volta che il composto sarà amalgamato [4], scaldate un filo di olio in una padella da 24 cm di diametro, aggiungete le uova [5]. 
Coprite con un coperchio [7] e cuocete a fuoco moderato per circa 5 minuti o fino a quando la frittata non si sarà un po' rappresa da poterla girare [8]. A questo punto appoggiate sopra la frittata un piatto piano della stessa circonferenza della padella [9].
Rovesciate la padella e fate scivolare nuovamente la frittata nella padella [10] così da cuocere anche l'altro lato per qualche minuto ancora [11]. Trasferite la frittata su un tagliere e fatela intiepidire [12]. 
Scolate e tritate la mozzarella [13]. Adagiate sulla frittata le fette di speck [14] e la mozzarella tritata [15] distribuendo la farcitura in modo omogeneo.
Arrotolate la frittata [16]. Tagliate a rondelle il vostro rotolo, ottenendo così otto involtini [17] che fermerete con uno stuzzicadenti [18]. 
Nella stesa padella in cui avete cotto la frittata rosolate da entrambi i lati gli involtini [19] fino a quando non si formerà una crosticina dorata [20]. Eliminate lo stuzzicadenti dai rotolini e serviteli ben caldi e filanti [21].