Per realizzare la torta salata funghi e patate per prima cosa bollite le patate per 30-40 minuti [1] o fino a quando non saranno morbide. Infilzatele con i rebbi della forchetta per testare la cottura.Tagliate a cubetti di 2 cm circa la scamorza [2]. Ora dedicatevi alla pulizia dei funghi: tagliate via la base del gambo più terrosa [3].
Eliminate i residui di terra con un pennellino o un panno [4] quindi affetate quelli più grandi, ovvero gli champignon [5], i pleurotus (o cardoncelli) [6]
e i portobello [7]. I finferli potete conservarli interi. Scaldate in una padella un filo di olio con lo spicchio d'aglio tagliato a metà e privato dell'anima centrale [8]. Aggiungete i funghi [9] e cuocetete a fuoco alto per 5 minuti.
Abbassate il fuoco, salate e proseguite la cottura per 10 minuti a fuoco medio [10]. A fine cottura togliete l'aglio, insaporite con le foglioline di timo [11] e tenete da parte [12].
Nel frattempo le patate saranno giunte a cottura, pelatele ancora calde [13], ponetele in una ciotola e schiacciatele con una forchetta [14]. Aggiungete la panna fresca [15],
le uova [16] e 50 g di formaggio grattugiato [17]. Salate, pepate e mescolate per amalgamare tutti gli ingredienti [18].
Incorporate i funghi [19] e mescolate ancora [20]. Ungete con l'olio una teglia da 22 cm di diametro [21].
Ora adagiate la sfoglia sulla teglia [22], facendo aderire bene il fondo e il bordo. Punzecchiate la base con i rebbi della forchetta [23].Versate il ripieno [24].
Livellate la superficie con il dorso di un cucchiaio [25]. Distribuite sulla superficie i cubetti di scamorza [26] e i restanti 30 g di formaggio grattugiato.
Sigillate la sfoglia ripiegando il bordo [28] spennellate il bordo con del latte [29] e cuocete in forno ventilato preriscaldato a 200° per 30 minuti. Terminata la cottura, sformate la torta salata funghi e patate e lasciatela intiepidire prima di portarla in tavola [30].