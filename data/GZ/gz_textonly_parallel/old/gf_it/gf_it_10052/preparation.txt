Per preparare la torta di mele ai 4 cereali, per prima cosa sciogliete il burro e lasciatelo intiepidire. Lavate le mele e dividetele a metà [1], poi eliminate il torsolo e la buccia [2] e tagliatele a cubetti di circa 2 cm [3].
Trasferite le mele in una ciotola, aggiungete il miele [4], la scorza grattugiata [5] e il succo del limone [6]. Mescolate bene e tenete da parte.
Ora mettete le uova in un’altra ciotola, aggiungete lo zucchero di canna [7] e il sale [8], sbatette con una frusta a mano, poi versate il burro fuso [9].
Mescolate bene, poi unite i 3 tipi di farina [10], i fiocchi di avena [11] e il lievito [12].
Mescolate ancora, poi aggiungete il latte [13] e le mele con tutto il succo [14] e mescolate con una spatola per amalgamare il tutto [15].
Foderate con la carta forno uno stampo a cerniera del diametro di 24 cm e versate l’impasto all’interno [16]. Livellate con un cucchiaio [17] e cospargete la superficie con i fiocchi di avena [18].
In ultimo spolverizzate con lo zucchero di canna [19] e cuocete in forno statico preriscaldato a 180° per 45 minuti, posizionando la tortiera sul ripiano medio. Una volta cotta, sfornate e lasciate intiepidire [20]. La vostra torta di mele ai 4 cereali è pronta per essere gustata [21]!