Abbiamo cercato di ideare una ricetta che unisse le virtù delle farine di cereali con la genuina bontà della torta di mele, il dolce casalingo per eccellenza… ed ecco la torta di mele ai 4 cereali! Semplice e dall’aspetto rustico grazie all’utilizzo dello zucchero di canna, è arricchita con mele a cubetti e fiocchi di avena. Un abbinamento che avevamo già sperimentato nella ricetta della sbriciolata di mele e che ha riscosso un grande successo! Scommettiamo quindi che anche la torta di mele ai 4 cereali saprà conquistarvi con la sua consistenza soffice e il gusto inconfondibile. Aspettiamo il vostro parere!