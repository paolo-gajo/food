Preparate gli gnocchi di patate (fai click qui per vedere la ricetta) e lasciateli riposare in un luogo fresco coperti da un canovaccio leggermente infarinato [1]. Nel frattempo, preparate il sugo che vi servirà per condire gli gnocchi, iniziando ad affettare il porro a rondelle sottili [2] e facendolo appassire a fuoco basso in una grande padella con l’olio e il burro già caldi [3].
Tagliate quindi le zucchine eliminandone la parte centrale [4] e affettatele alla julienne [5]. Versatele nella padella insieme al porro appassito e lasciate cuocere [6].
Intanto, lessate i gamberi in acqua bollente per circa tre o quattro minuti, scolateli e sgusciateli. Uniteli al porro e alle zucchine nella padella [8]. Tagliate i pomodorini a spicchi [9] e versateli nella padella. Appena inizieranno ad ammorbidirsi, aggiungete la passata e lasciate cuocere per altri cinque minuti [10].
Nel frattempo, dopo aver portato ad ebollizione una pentola d’acqua salata, lessate gli gnocchi [11], scolateli per bene e uniteli al sugo in padella. Servite i vostri gnocchi porro e gamberi ben caldi aggiungendo una spolverata di prezzemolo fresco [12].