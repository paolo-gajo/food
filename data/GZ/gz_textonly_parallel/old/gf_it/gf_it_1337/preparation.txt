Per realizzare l’insalata di riso integrale iniziare ponendo sul fuoco una capiente pentola colma di acqua e portate al bollore. Quando l’acqua bollirà versate il riso [1] e cuocete per 30 minuti a fuoco medio. Nel frattempo occupatevi del condimento, sgusciate le fave ed eliminate la pellicina da ciascun seme [2]. Se usate fave già sgusciate, privatele solo della pellicina esterna: ve ne servono circa 70 grammi sgusciate. Passate alle zucchine: lavatele, spuntatele per poi grattugiarle con una grattugia a fori larghi [3].
Pelate e spuntate le carote, quindi e grattuggiatele [4]. Lavate i pomodorini ciliegini e tagliateli in quarti [5]. Ora tritate l’erba cipollina [6].
Raccogliete tutte queste verdure in una ciotola [7] e aggiungete anche i semi di zucca [8] e le olive taggiasche snocciolate [9].
Condite con olio di oliva [10], sale e pepe, mescolate [11] e tenete da parte. Intanto il riso integrale sarà giunto a cottura, scolatelo con un colino a maglie strette [12],
versatelo in una ciotola e conditelo subito con l’olio di oliva [13] in modo da non farlo attaccare e lasciatelo raffreddare completamente. Una volta che il riso sarà freddo, unite il condimento di verdure [14] e mescolate per amalgamare gli ingredienti. La vostra insalata di riso integrale è pronta per essere gustata [15].