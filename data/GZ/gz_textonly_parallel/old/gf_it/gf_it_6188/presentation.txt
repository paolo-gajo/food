Cosa sarebbero gli hamburger senza il panino che li racchiude? In questa ricetta vi mostriamo come preparare in casa i burger buns, i panini dolci morbidi farciti in superficie con i semi di sesamo che identificano l’hamburger, così come è conosciuto ovunque. In principio ad accompagnare la “polpetta di carne” più famosa del mondo erano due fette di pane di segale tostate, il patty melt, diffuso ancora oggi nelle antiche caffetterie americane, la nascita del panino mordido dolce, il bun, è incerta. Pare che fu Oscar Bilby di Tulsa in Oklaoma nel 1891 a servire il primo hamburger su un panino dolce preparato dalla moglie, e da allora questo pane è diventato ingrediente essenziale del vero hamburger. Un’altra versione della storia legata ai burger bun vuole che l’origine di questi deliziosi panini sia nel 1916 quando a Whichita, nel Kansas, Walter Anderson sostituì le fette di pane di segale con il panino che conosciamo anche oggi. Ora il burger bun è diffusissimo e si trova praticamente sugli scaffali di tutti i supermercati, ma prepararlo in casa è una grande soddisfazione sia personale che di gusto!