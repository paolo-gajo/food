Oggi vi proponiamo un primo piatto allegro e colorato: le penne ai peperoni, una preparazione tanto semplice quanto stuzzicante, che si prepara con pochi ingredienti dall’aroma intenso che insieme creano un mix esplosivo di sapore! Con l’arrivo dei primi caldi si fa sempre più forte il desiderio di gustare i gustosi e genuini frutti dell’estate, come ad esempio i peperoni, con i loro colori brillanti e il sapore inconfondibile accendono la tavola con gusto. Non indugiate e mettetevi ai fornelli per preparare anche voi le penne ai peperoni oppure la variante senza cipolla ma altrettanto cremosa o in una versione ancora più gustosa con salsiccia e feta. Quel che è certo è che il profumo dei peperoni stufati inebrierà la vostra casa e farà venire l’acquolina in bocca anche ai vostri vicini.