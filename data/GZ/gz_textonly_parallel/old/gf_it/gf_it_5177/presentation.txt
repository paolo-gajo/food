Così morbidi e così tondi che uno tira l'altro! I tartufi tiramisù sono piccoli bocconcini dolci con pochi ingredienti, ovvero realizzati con gli stessi ingredienti del tiramisù classico. E se il tiramisù è diventato il dolce italiano più famoso nel mondo, questi piccoli tartufi tiramisù diventeranno celebri tra tutti i vostri ospiti! Sono talmente facili da preparare che saranno pronti in pochi minuti e diventeranno il vostro asso nella manica da sfoggiare per cene dell'ultimo minuto, in compagnia dei vostri amici, o per arricchire un buffet di compleanno! Provate questi deliziosi dolcetti anche in una versione tutta estiva e fresca: al limone o in veste festosa quelli rossi!