Per preparare la crostata occhio di bue iniziate dalla pasta frolla. Potete lavorare con la planetaria o a mano nello stesso ordine. Quindi versate la farina e il burro freddo a pezzi nella ciotola [1]. Lavorate gli ingredienti con il gancio a foglia per un paio di minuti prima di unire lo zucchero a velo [2] e il sale [3]. 
Lavorare nuovamente gli ingredienti ottenendo un impasto sabbiato. Aggiungere anche le uova intere ed i tuorli [4]. Procedete facendo lavorare la planetaria ancora per qualche istante finché non diventerà omogeneo [5]. Trasferite sul piano, lavorate velocemente per compattare quindi formate un panetto, avvolgetelo nella pellicola e fatelo riposare in frigorifero per almeno un'oretta [6]. 
Trascorso il tempo di riposo tirate sul piano leggermente infarinato la frolla a ½ cm di spessore [7]. Con un anello da pasticceria ottenete due dischi da 22 cm di diametro [8] e trasferire le forme su due placche rivestite di carta forno [9]. 
In una delle due basi praticate un foro con un coppapasta più piccolo del diametro di 10 cm [10] e rimuovete la frolla nel mezzo ma non l'anello che servirà a tenere la forma [11]. Passate quindi alla cottura dei due dischi in forno statico a 180° per 15 minuti; rimuovete le forme quando saranno raffreddati i dischi [12]. 
Fate lo stesso con l'altro disco [13]. Quando saranno completamente fredde le basi passate alla composizione [14]. Sul disco chiuso versate la confettura di albicocche da stendere con un cucchiaio o con sac-à-poche [15]. 
Adagiate il secondo disco forato e schiacciare leggermente con le dita per farlo aderire bene [16]. Decorate la superficie con abbondante zucchero a velo, senza preoccuparvi se va sulla confettura perché poi verrà assorbito, [17] e la vostra crostata occhio di bue è pronta [18].