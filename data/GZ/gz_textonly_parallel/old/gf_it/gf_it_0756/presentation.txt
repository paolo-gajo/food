Per coloro che amano i dolci super cioccolatosi ma si accorgono di aver finito il cioccolato... niente paura! In dispensa c'è sempre un po' di cacao amaro avanzato magari dall'aver spolverizzato un favoloso tiramisù o dei tartufini. Sarà perfetto per realizzare la golosissima torta al cacao: morbida, scioglievole e perfetta per ogni stagione accompagnata da una pallina di gelato per rinfrescare il palato o da crema inglese per accentuarne la dolcezza. Come dessert o merenda irresistibile, a voi la scelta di quando gustare la torta al cacao... a noi il piacevole compito di accompagnarvi a realizzare passo passo questa squisitezza!