Mondate e lavate le verdure, poi tritate la cipolla e tagliate a cubetti il sedano e le carote. In un tegame ponete l’olio e la cipolla, che farete appassire [1]; nel frattempo riducete il seitan a cubetti [2] e quando la cipolla sarà appassita aggiungete il sedano e la carota, e lasciate stufare anch’essi [3].
Aggiungete il seitan nel tegame con le verdure e poi sfumate con il vino bianco [4]; in ultimo unite anche un cucchiaio di salsa di soia [5], poi aggiustate eventualmente di sale e aggiungete il prezzemolo tritato [6]. Servite lo spezzatino di seitan ancora caldo.