La fregola con cozze vongole e ceci è un primo piatto prelibato che soddisferà gli amanti dei sapori di mare!Il profumo e il gusto intenso sono dati dall'abbinamento di cozze e vongole, mentre la particolarità sta nell'utilizzo della fregola (o "fregula"). Si tratta di una pasta di semola e acqua a forma di piccole palline lavorata a mano e ideale per i piatti di pesce o minestre leggere.Questo formato di pasta è tipico della Sardegna, ricorda il cous cous anche se ha una consistenza più grossolana e un sapore unico dovuto ai processi di essiccazione e tostatura  a cui è sottoposta.A questo piatto si uniscono anche i ceci il cui abbinamento con i frutti di mare è solitamente molto diffuso e apprezzato.Bisognerà quindi avere solo un po' di pazienza per la pulizia e la preparazione degli ingredienti, ma il risultato sarà un'irresistibile e saporita fregola con cozze vongole e ceci che conquisterà i vostri ospiti al primo assaggio!