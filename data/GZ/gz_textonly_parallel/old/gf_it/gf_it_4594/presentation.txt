Delica, mantovana o violina... per ogni tipo di zucca c'è un piatto: un risotto, delicate vellutate o una pasta cremosa come quella di oggi: pasta zucca e speck! Sono tutte ricette speciali quelle con la zucca, perfetti piatti autunnali per cene e pranzi da condividere. La pasta zucca e speck poi unisce la dolcezza e la morbidezza della zucca con le note sapide dello speck, tagliato a dadini e reso croccante in padella. Un'accoppiata vincente che risolverà in pochi minuti il vostro pranzo autunnale... da provare anche nella variante con il riso!