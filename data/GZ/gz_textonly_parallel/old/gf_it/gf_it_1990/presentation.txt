Se credete che a Napoli il sabato sera sia tutto pizza Margherita e pizza fritta vi state sbagliando. E no, non stiamo parlando dello streetfood a base di frittatine o mozzarella in carrozza. Ci stiamo riferendo ad un prodotto più di nicchia ma che i nostri amici campani conoscono molto bene. Si tratta del panuozzo napoletano tipico della città di Gragnano. Si tratta di un comune conosciutissimo grazie alla produzione della pasta trafilata in bronzo e di questo particolare prodotto da forno. In buona sostanza potremmo dire che il panuozzo napoletano è una sorta di ciabatta, viene cucinata nel forno a legna e viene infine farcita con degli ingredienti a piacere proposti sul menù. Le dimensioni? Variano da quelle singole, come ve le proponiamo noi, fino a quelle extralarge dove possono mangiarci fino a 4 persone scegliendo anche più gusti. Lunghissime sono le code delle persone che attendono di sedersi per consumare questa prelibatezza in compagnia di amici e parenti tutti riuniti in un rituale di pura e godereccia convivialità. Nella nostra versione casalinga il panuozzo napoletano vi assicurerà di portare in tavola un pizzico della tradizione verace partenopea, perciò non mancate di chiamare a raccolta i vostri cari e di accompagnare questa bontà con il vino tipico di Gragnano... e se proprio non l'avete una birra ghiacciata andrà bene lo stesso!