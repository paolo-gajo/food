Per preparare lo smoothie allo yogurt per prima cosa lavate le pesche (ne occorreranno circa 3), sbucciatele e privatele del nocciolo, poi tagliatele a pezzi grossolanamente e mettetele da parte [1]. Ora occupatevi del melone: tagliatelo a metà, togliete i semi [2] e la buccia, poi tagliatelo a pezzi [3].
Tagliate a metà il lime [4] e spremetelo con l’aiuto di uno spremiagrumi [5]. Raccogliete il succo ottenuto in un bicchiere e tenetelo da parte. Prendete ora un frullatore e ponete il melone [6]
e le pesche [7]. Versate lo yogurt [8] e il succo del lime [9], chiudete il frullatore e azionatelo. Continuate a frullare finché non otterrete un composto cremoso. Ecco pronto il vostro freschissimo smoothie allo yogurt!