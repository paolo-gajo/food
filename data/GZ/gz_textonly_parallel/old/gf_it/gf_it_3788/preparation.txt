Per realizzare la caprese di stracchino e pomodori confit con cialda al basilico per prima cosa lavate e asciugate i pomodorini, poi tagliateli a metà [1] e distribuiteli su una leccarda da forno con la parte tagliata rivolta verso l’alto. Condite con olio [2], sale [3]
pepe e zucchero [4]. Cuocete in forno ventilato preriscaldato a 120° per 2 ore. A cottura ultimata i pomodorini si saranno asciugati e avranno assorbito tutti gli aromi. Ora occupatevi della cialda: pulite con un panno le foglie di basilico e ponetele in una ciotola, versate qui l’acqua [5], l’olio di mais [6]
il burro fuso [7], l’amido di mais [8] e il sale. Frullate tutto con il mixer a immersione [9]
per ottenere un liquido spesso e liscio [10]. Scaldate una padella da circa 28 cm di diametro e versate un mestolo del composto [11], roteando subito la padella come si fa per le crespelle. Lasciate cuocere per circa 15 minuti a fuoco moderato poi voltate e cuocere leggermente anche sull’altro lato [12].
Fate asciugare la cialda su un tagliere e poi ritagliate dei cerchi con un coppapasta da 8 cm di diametro e ricavate 4 dischetti [13]. Ora prendete lo stracchino e tagliatelo prima a fette e poi a cubetti [14]. Gli ingredienti sono pronti, potete comporre la caprese: su un piatto adagiate ¼ dei cubetti di stracchino [15],
poi qualche pomodoro confit raffreddato [16] e per ultima la cialda [17]. Servite la caprese di stracchino con pomodori confit e cialda al basilico profumando la pietanza con foglioline di basilico fresco [18].