Dagli american muffin alla loro versione salata il passo è stato breve, ma noi ci abbiamo preso gusto e abbiamo voluto sperimentare tante varianti di questi sfiziosi antipasti finger food: abbiamo provato quelli ai peperoni per i pranzi estivi, quelli ricotta e speck, morbidi e stuzzicanti, e quelli ai piselli e prosciutto, per rendere omaggio a questi inseparabili e gustosi ingredienti! Qui vi proponiamo un’altra ricetta dai sapori e colori primaverili che vi conquisterà al primo assaggio: i muffin agli asparagi. Questi deliziosi bocconcini sono un concentrato di morbidezza e di aromi decisi da servire come antipasto, in occasione di un buffet all’aperto con gli amici, oppure da aggiungere al cestino del pic nic!