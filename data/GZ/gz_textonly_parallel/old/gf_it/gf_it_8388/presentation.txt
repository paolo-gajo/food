Mettete insieme piccoli bocconcini prelibati, avvolti da un involucro dorato come le crocchette di patate e le olive all’ascolana ed è subito aperitivo! Perché non c’è aperitivo senza sfizio goloso…e fritto! Ma chi l’ha detto che per essere appetitose queste bontà debbano per forza essere tuffate nell’olio bollente? Noi ci abbiamo pensato e vi vogliamo sfidare, o meglio tentare, con la nostra variante più leggera di un classico intramontabile: la mozzarella in carrozza al forno. Con il suo saporito ripieno morbido racchiuso in uno scrigno di pancarrè, è una variante irresistibile della sua omonima versione fritta! Unica differenza: la cottura in forno che la rende ugualmente croccante fuori e dal cuore piacevolmente filante dentro. Scaldate i forni e affilate i coltelli, preparare questa ricetta sarà un gioco da ragazzi!