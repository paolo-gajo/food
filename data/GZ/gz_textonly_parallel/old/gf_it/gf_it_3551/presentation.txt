Tacos, burrito, enchiladas, queste sono solo alcune delle prelibatezze messicane che colorano con gusto i nostri menu etnici! Oggi vogliamo stuzzicare il vostro palato con una ricetta che si ispira alla tradizione culinaria dell’America latina: le uova alla messicana. Servite in raffinate cocotte, queste uova sono avvolte da una gustosa salsa ai peperoni che le rende ancora più stuzzicanti. Questo piatto può essere servito come antipasto ma anche come colazione esotica in occasione di un brunch in compagnia di amici. Il vostro prossimo viaggio partirà dalla tavola e sarà un’esplorazione di sapori e gusti nuovi!