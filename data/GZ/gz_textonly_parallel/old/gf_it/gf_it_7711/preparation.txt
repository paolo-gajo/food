Per preparare i fagottini di asparagi cominciate dalla pulizia degli asparagi. Sistemateli tutti in fila in modo che possiate tagliarli nettamente della stessa misura. Quindi con una lama liscia ottenete dei bastoncini da 20 cm [1] e pelate in modo da eliminare la buccia con le piccole punte [2]: chiaramente non scartate la cima. Sciacquate e scolate bene [3]. 
Intanto soffriggete uno spicchio d’aglio pulito e un peperoncino affettato in un goccio d’olio [4], non appena il fondo è caldo versate gli asparagi e saltateli brevemente [5]. Regolate di sale e pepe, togliete l'aglio, spegnete [6]
e aggiungete la scorza di limone grattata [7]. Mescolate bene e fate intiepidire [8]. Intanto recuperate la pasta sfoglia, srotolatela e tagliatela in 4 parti, così da ottenere dei rettangoli [9]. 
Girate ciascun rettangolo come a formare un rombo e nel mezzo disponete 5 asparagi per parte. Bagnate la punta destra con tuorlo e panna mescolati e chiudete appoggiando il lembo sul lato opposto. 
Poi spennellate la superficie [13] e richiudete con l’altro lembo formando così un fagottino [14]. Ripetete così per tutti, assicuratevi di attaccare bene le estremità e sistemate su una placca con carta forno. Spennellate la superficie [15] 
e cospargete con i semi di papavero [16]. Cuocete in forno a 220° per circa 10 minuti [17]. Impiattate i vostri fagottini di asparagi accompagnando con una cucchiaiata di rinfrescante yogurt greco [18].