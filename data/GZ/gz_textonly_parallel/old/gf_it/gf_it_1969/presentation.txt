Il boeuf bourguignon è uno dei grandi classici della cucina francese: un piatto di origine contadina che è stato reso celebre dal grande chef Auguste Escoffier, che ne riportò la ricetta nei sui libri di cucina. A contribuire alla fama del boeuf bourguignon fu anche Julia Child, la cuoca e scrittrice che insegnò agli americani le tecniche della cucina francese attraverso libri e trasmissioni televisive.La ricetta nasce nella regione orientale della Francia, la Borgogna, patria del famoso vino rosso omonimo, in cui la carne di manzo viene cotta lentamente. La cottura lunga della carne nella marinatura permetteva di rendere teneri anche tagli pochi nobili, a disposzioni delle famiglie più modeste.Il boeuf viene accompagnato da cipolline stufate e funghi trifolati con prezzemolo, che vengono unite alla carne in padella.I fondi di cottura dei diversi ingredienti vengono poi frullati e fatti ridurre sul fuoco, così da ottenere una salsa aromatica e molto saporita, con cui viene irrorata la carne.Il boeuf bouguignon è un piatto molto gustoso che può essere un secondo importante oppure un piatto unico: in Francia viene servito con del riso oppure con delle tagliatelle, condite con il sugo della carne. Provatelo e ne sarete conquistati!