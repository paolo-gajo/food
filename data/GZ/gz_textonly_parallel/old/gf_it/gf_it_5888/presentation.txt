Siano sempre lodate le torte salate: dalle quiche francesi alle crostate salate, sono una vera e propria salvezza! Da cosa? Da eventi quali feste di compleanno, buffet, cene fredde o in compagnia di amici. Insomma, davvero un asso in cucina. Oggi vi proponiamo la torta salata con peperoni e formaggio, una gustosa ricetta da preparare ai vostri cari sorprendoli non solo con il sapore ma anche con il simpatico gioco cromatico che abbiamo messo appunto. Infatti in questa nostra versione i peperoni vengono disposti in obliquo alternando i 3 colori che ben li distinguono: rosso, giallo e verde. Sotto però si nasconde un meraviglioso segreto: uno strato di formaggio filante! Un vero piacere per il palato. Preparate anche voi la torta salata con peperoni e formaggio stuzzicando l'appetito dei vostri commensali durante la bella stagione. Potrete infatti servirla durante una cena fredda a base di hummus e pasta al pesto, sempre con i peperoni: sono i veri e propri protagonisti d'estate!