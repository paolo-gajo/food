Per preparare la torta doppia cioccolato e arancia, iniziate dalle basi di pan di spagna. Per quello bianco, separate accuratamente i tuorli dagli albumi e ponete i tuorli nel robot da cucina insieme a metà dose di zucchero per montarli con le fruste [1]. Dovrete ottenere un composto chiaro e spumoso [2] e trasferitelo in una ciotola. Poi montate gli albumi e quando saranno bianchi, unite la restante dose di zucchero per montarli a lucido [3].
Quando avrete ottenuto una consistenza morbida spegnete il robot [4] e unite gli albumi ai tuorli, mescolando delicatamente con una spatola dall'alto verso il basso per non smontare il composto [5]. Setacciate nella ciotola la fecola e la farina [6].
Grattugiate la scorza di un'arancia non trattata [7] e mescolate ancora il composto. Trasfertitelo in una tortiera di 24 cm di diametro foderata con carta da forno [8] e cuocete il pan di spagna in forno statico preriscaldato a 180° per 35 minuti (160° per 30 minuti se forno ventilato). Mentre il pan di spagna chiaro cuoce, preparate quello al cacao: Nel robot da cucina versate le 3 uova intere, il miele [9]
incorporare anche lo zucchero [10] e iniziate a lavorare gli ingredienti [11]. Quando il composto sarà diventato chiaro e spumoso, aggiungete i tuorli [12], continuate a lavorare alcuni minuti il composto con le fruste, poi versatelo delicatamente in una ciotola.
Unite la farina, la fecola e il cacao amaro in polvere setacciati [13]. Mescolate con una spatola dal basso verso l'altro delicatamente senza smontare il composto. Imburrate e foderate con carta da forno una teglia del diametro di 24 cm, versarvi all'interno il composto ottenuto [14] e cuocetelo in forno statico a 180° per 45 minuti (160° per 40 minuti se forno ventilato). Una volta cotti, sfornate i pan di spagna e lasciateli intiepidire quindi sformateli e poneteli su due gratelle perché si raffreddino completamente [15].
Nel frattempo dedicatevi alla crema: versate nella ciotola del robot da cucina le uova con lo zucchero e iniziate a montare con le fruste [16] fino ad ottenere un composto chiaro. Aggiungete la l'amido di mais setacciato e a filo il latte e la panna (17-18). Quando tutto sarà ben mescolato cambiate la frusta con il frusta gommata, impostate la temperatura del robot a 100° e cuocete per 6-7 minuti,
fino a quando si addenserà [19]. Versate la crema ancora calda in due ciotole: in una versate la scorza grattugiata di un’arancia [20] e copritela con pellicola a contatto [21] per farla raffreddare a temperatura ambiente.
Con il frullatore, tritate il cioccolato fondente grossolanamente (22-23) e scioglietelo nell'altra ciotola con la crema pasticcera ancora calda [24].
Coprite anche la crema pasticcera al cioccolato con pellicola a contatto, avrete così pronte entrambe le creme per la farcitura [25]. Dai pan di spagna oramai freddi ricavate dei dischi: 3 da quello scuro [26] e 2 da quello chiaro, per formare 5 strati. Sul piatto da portata adagiate il primo disco scuro e farcite con uno strato di crema pasticcera aiutandovi con una sac-à-poche con bocchetta stellata [27].
Poi adagiate un disco di pan di spagna chiaro [28] e uno strato di crema pasticcera al cioccolato aiutandovi con un'altra sac-à-poche con bocchetta a stella [29]. Coprite con uno strato di pan di spagna al cioccolato [30] e proseguite ad alternare gli strati di crema e pan di spagna fino a terminare con il pan di spagna scuro.
In una ciotolina versate lo zucchero a velo e aggiungete poco alla volta l'acqua calda, mescolando fino ad ottenere una consistenza fluida e liscia [31]. Versate la glassa sulla torta partendo dal centro [32] perché scivoli a mano a mano anche lungo i bordi della torta. Decorate con la scorza di arancia candita [33] e servite la vostra torta doppia cioccolato e arancia!