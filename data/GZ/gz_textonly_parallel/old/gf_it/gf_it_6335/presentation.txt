Ci sono tanti modi per iniziare la giornata in modo genuino e fare al tempo stesso il pieno di energie, per esempio con un delizioso plumcake fichi e noci o un classico porridge… in questo caso abbiamo unito i fiocchi di avena alla frutta secca per realizzare un fantastico plumcake all’avena e nocciole! Si tratta di una preparazione davvero semplice a base di farina semi-integrale, zucchero di canna e latte di mandorla, che delizierà gli amanti dei dolci casalinghi dal carattere rustico e poco raffinato: le nocciole tritate grossolanamente infatti aggiungono una nota croccante che contrasta piacevolmente con la consistenza soffice dell’impasto. Seguite la ricetta e raccontateci cosa ne pensa la vostra famiglia del plumcake all’avena e nocciole!