La cuddura cull'ova è un tipico dolce siciliano, di derivazione ortodossa, che non può mancare nei menu di Pasqua. Tempo fa, durante il periodo della Quaresima, si osservava una grande moderazione alimentare, che escludeva dalle tavole carne, uova e formaggi, ma con l’arrivo della Settimana Santa le privazioni terminavano, e le uova erano un alimento particolarmente utilizzato per la preparazione dei dolci pasquali.In Sicilia il dolce di Pasqua più diffuso è ancora oggi la "cuddhura" o "coddura”, un grosso dolce di forma circolare, con incorporato un numero variabile, ma sempre dispari, di uova col guscio, che le giovani donne usavano regalare ai fidanzati nel giorno della Resurrezione. Come per le scarcelle pugliesi, la forma della cuddura non è solo circolare, se ne preparano di vari tipi. Qualche esempio? A forma di "campanaru" (campanile), a forma di "panarieddu" (a cestino) per augurare abbondanza, oppure di "gadduzzu" (galletto o colomba) per i maschi, di "pupa" (bambola) per le ragazze, a “cuore” per i propri amati. Nella vostra famiglia, che forme si usa realizzare?