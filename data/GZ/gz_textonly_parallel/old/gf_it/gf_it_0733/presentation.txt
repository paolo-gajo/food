L’insalata pantesca è una ricetta tradizionale dell’isola di Pantelleria, un luogo meraviglioso, ricco di tesori naturalistici e gastronomici. Colorato e fresco, questo piatto è un vero e proprio trionfo di sapori mediterranei: su una base di patate e pomodorini ritroverete le dolci e croccanti cipolle rosse, l'aromatico e pungente origano, le appetitose olive e i tipici capperi sotto sale che rappresentano il vero vanto di questo territorio. A completare questo sapiente mix un filo di olio extravergine di oliva, meglio se siciliano. Date una marcia in più ai vostri menu estivi con questa saporita insalata pantesca!