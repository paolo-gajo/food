Per preparare il chia pudding iniziate versando i semi di chia in una ciotola capiente [1], poi versate anche il cacao amaro in polvere [2], mescolate con una frusta e versate a filo il latte di mandorla [3],
mescolando continuamente [4] in modo da creare un composto omogeneo. Unite anche il miele di erica [5], mescolate ancora e coprite con pellicola [6]. Lasciate il composto in frigo per tutta la notte.
Una volta pronta, potete assemblare il chia pudding nel bicchiere: prendete il composto di chia con il cucchiaio [7], create uno strato sul fondo del bicchiere [8], poi aggiungete uno strato di yogurt greco [9]
e versate le amarene con un po' di sciroppo (10-11). Quindi proseguite ancora con uno strato di chia [12]
e uno di yogurt greco arrivando fino al bordo del bicchiere [13]. Infine decorate con 2-3 amarene e dello sciroppo [14] e una fogliolina di menta [15]. Il vostro chia pudding Ã¨ pronto per essere servito.