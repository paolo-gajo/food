I cannelloni ripieni di carne alla Umbra sono un primo piatto molto ricco e nutriente, perfetto per chi vuole portare in tavola sapore e gusto. Questo piatto, tipico della regione Umbria, può essere condito e farcito con una moltitudine di ripieni a seconda della zona: tra i più classici ci sono sicuramente quelli di carne oppure quelli di ricotta e spinaci. Nella nostra ricetta abbiamo scelto un sostanzioso ripieno di carne saporita, il tutto reso ancora più morbido da cremosa besciamella e una spolverata di formaggio finale per dare la giusta gratinatura: preparate i cannelloni ripieni alla Umbra per deliziare i vostri ospiti. E se amate i primi piatti ricchi e filanti con una gustosa farcitura al ragù, provate anche i nostri conchiglioni ripieni.