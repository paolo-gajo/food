Per realizzare i mini gateau con lenticchie per prima cosa lavate e scolate gli spinaci [1]. In una larga padella scaldate l’olio e fatevi soffriggere uno spicchio d’aglio intero [2]. Aggiungete gli spinaci ancora umidi [3], salate e lasciate cuocere per circa 5 minuti muovendoli con un cucchiaio di legno. 
Infine togliete dal fuoco, eliminate l’aglio [4] e scolateli con un colino [5]. Sbucciate le patate e tagliatele a cubetti [6]. 
Versare le patate in una pentola con acqua bollente [7]. Sciacquate le lenticchie, scolatele e aggiungetele nella pentola con le patate [8]. Salate e fate cuocere per circa 20 minuti con il coperchio [9]. 
Infine scolate le verdure e mettetele in una ciotola [10]. Schiacciate con una forchetta fino a ridurre patate e lenticchie in una purea cremosa [11]. Aggiungete 30 g di burro [12] e mescolate. 
Unite anche il formaggio grattugiato [13], mescolate ancora [14] e poi incorporate anche l’uovo [15]. 
Pepate leggermente e amalgamate bene [16]. Tagliate la mozzarella a dadini [17] e metteteli in un colino a perdere il liquido di conservazione [18]. 
Imburrate 8 stampini in alluminio usa e getta con 10 g di burro fuso aiutandovi con un pennello da cucina [19] e cospargeteli col pangrattato [20]. Riempite ogni stampino a metà con la purea di patate e lenticchie [21].
Aggiungete un po’ di spinaci cotti [22] e continuate con 4 o 5 dadini di mozzarella [23]. Coprire infine con il composto di lenticchie e patate pressando con il dorso del cucchiaio [24]. 
Cospargete con abbondante pangrattato [25]. Mettete un pezzetto di burro in superficie [26] e infornate nel ripiano medio del forno preriscaldato a 180 °C in modalità statica per circa 30 minuti. Sfornate i tortini ben dorati [27], sformateli e serviteli ancora caldi.