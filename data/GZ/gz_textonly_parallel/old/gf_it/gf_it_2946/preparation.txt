Per preparare l'avocado toast come prima cosa tritate finemente cipolla [1], peperoncino [2] e coriandolo [3]. 
Prendete poi l'avocado, dividetelo a metà [4] ed eliminate il nocciolo. Utilizzando un cucchiaio estraetene la polpa e posizionatela all'interno di un contenitore dai bordi alti [5]. Versate poi l'olio [6], 
spremete i lime e aggiungetene il succo [7]; frullate il tutto con un mixer ad immersione [8] fino ad ottenere una crema liscia. Aggiungete il coriandolo tritato [9],
le cipolle e il peperoncino [10]. Mescolate il tutto e tenete da parte in frigorifero [11]. Nel frattempo ponete le fette di pane su una leccarda foderata con la carta forno, ungetele leggermente [12] e tostatele a 200° per circa 5 minuti. 
Tostate anche le fette di pancetta distendendole su un foglio di carta forno [13] e infornatele sempre a 200° per circa 5 minuti [14]. Per preparare i toast con i cavolini invece tagliateli finemente [15] e conditeli con sale e olio;
aggiungete anche i semi di papavero [16] e mescolate il tutto [17]. Tenete da parte e preparate le uova strapazzate: rompete l'uovo in una ciotolina, unite la senape [18], un pizzico di sale 
e sbattete il tutto [19]. Scaldate un filo d'olio in un tegame e versate l'uovo all'interno [20]; aspettate pochi istanti poi mescolate con una spatola [21] 
e cuocete, mescolando spesso, fino ad ottenere delle uova strapazzate. Tagliate poi la fragola a metà e dividetela in 4 spicchi [23]. A questo punto non vi resta che comporre i toast: prendete 3 delle 4 fette di pane e spargete uno strato di crema all'avocado su tutta la superficie [24]. 
Posizionate sulla prima le fette di pancetta [25], sulla seconda i cavolini di Bruxelles [26] e sulla terza le uova strapazzate [27]. 
Prendete la quarta fetta di pane e spalmate su metà il mascarpone e sull'altra metà la crema di avocado [28], poi decorate con le fragole e con il miele [29]. I vostri toast di avocado sono pronti [30], non vi resta che scegliere quale assaggiare prima! 