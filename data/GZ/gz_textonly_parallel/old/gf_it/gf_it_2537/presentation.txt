Il filetto alla piastra in salsa aromatizzata di vino rosso è un secondo piatto che unisce l’arte e la cultura enogastronomica: troviamo infatti tutta la tenerezza e il sapore di un taglio di carne pregiato come il filetto condito con una deliziosa salsa preparata con ottimo vino rosso, arricchito da profumatissimi aromi. Di semplice preparazione ma dallo stupefacente impatto scenico, questa ricetta è l’ideale per un’occasione speciale e per scoprire un intingolo da grandi chef. Sorseggiato per accompagnare le pietanze o gustato come ingrediente per cuocerle, il vino rosso può essere impiegato per rendere speciali pietanze sia dolci sia salate.Cominciate da questa ricetta: con un invitante filetto alla piastra in salsa aromatizzata di vino rosso farete un figurone!