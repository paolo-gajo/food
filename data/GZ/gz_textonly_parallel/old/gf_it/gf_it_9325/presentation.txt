I fagottini di asparagi sono degli sfiziosi antipasti da presentare ai vostri ospiti. Un modo molto originale per utilizzare in cucina questo ingrediente primaverile, solitamente infatti siamo abituati a vederlo protagonista di risotti o nelle frittate. Con questo piccolo aperitivo invece sorprenderete i vostri ospiti magari offrendo loro un cocktail fresco e poco alcolico insieme a questi finger food. E se invece volete fare il piattino un po' più curato allora basterà servire i fagottini con una rinfrescante cucchiaiata di yogurt greco. Provate anche voi i nostri fagottini di asparagi e fateci sapere com'è andato il vostro aperitivo!