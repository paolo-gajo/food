I grissini: spezzafame perfetto, un modo per ingannare l'attesa al ristorante prima che arrivino le portate! Con i grissini al cioccolato vi sveliamo il segreto della merenda peretta, quando si è indecisi tra spuntino dolce o salato. Le gocce di cioccolato sono incastonate all'interno del tipico impasto per grissini e queste striscioline una volta cotte diventeranno davvero fragranti! Non avrete più bisogno di andare dal fornaio, con la nostra ricetta scoprirete tutti i trucchi per realizzarli a casa. Preparare i grissini al cioccolato è davvero semplice, preparatene in abbondanza, si conservano a lungo e spariscono in fretta. Sgranocchiateli davanti al pc o per una pausa golosa! 