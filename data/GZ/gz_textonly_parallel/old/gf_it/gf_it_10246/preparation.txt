Per preparare i grissini al cioccolato iniziate dall'impasto. Spezzettate il lievito di birra e scioglietelo in 30 g di latte presi dalla quantità totale [1] [2]. Versate la farina in una ciotola [3].
Al centro versate il latte in cui avete sciolto il lievito. Mescolate con un cucchiaio quindi aggiungete, a filo, il latte restante [4]. Infine versate l’olio [5]. Mescolate e aggiungete anche lo zucchero [6]. 
Unite anche sale fino [7], lavorate velocemente poi trasferite su un piano [8] e impastate per circa 10 minuti [10]. 
Appiattite un po' l'impasto [11], aggiungete le gocce di cioccolato [11] ed impastate fino a quando saranno ben amalgamate [12]. 
Appiattite nuovamente l’impasto con le mani [13] e ricavate un rettangolo spesso circa 2 centimetri [14]. Trasferite l’impasto su una teglia ricoperta di carta forno [15]. 
e spennellatelo con 20 grammi di latte [16]; spolverizzate infine con lo zucchero semolato [17]. Lasciate lievitare l’impasto per 2 ore [18]. 
Trascorso il tempo della lievitazione, ribaltate delicatamente l’impasto su una spianatoia infarinata [19] ed eliminate delicatamente la carta forno. Con una rotella a lama liscia, tagliate delle strisce di impasto larghe circa 1 centimetro e mezzo [20] [21]. 
Allungate delicatamente ogni striscia con le mani fino a raggiungere la lunghezza desiderata, circa 30 centimetri [22]. Disponete i grissini su una teglia ricoperta di carta forno, distanziandoli leggermente gli uni dagli altri. Spennellate i grissini con il latte [23] e spolverizzate con lo zucchero [24].
Fate lievitare nuovamente per 1 ora [25]. Cuocete in forno ventilato preriscaldato a 180° per circa 20 minuti. Sfornate i grissini [26] e fateli raffreddare completamente su una gratella prima di servirli [27].