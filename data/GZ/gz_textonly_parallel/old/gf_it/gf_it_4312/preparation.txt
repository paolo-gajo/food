Per realizzare il passato di verdura preparate tutti gli ortaggi: sbucciate la cipolla rossa e tagliatela a pezzettoni, pelate le carote e tagliatele a rondelle spesse [2], sbucciate le patate e tagliate anch’esse a cubotti delle dimensioni delle carote [3].
Tagliate via dagli spinaci la base del gambo [4] poi sciacquateli bene sotto l’acqua corrente [5], dopodiché asciugateli e tagliateli in 3 parti [6].
Ora lavate e spuntate le zucchine, poi tagliatele a rondelle spesse come le carote [7]. Con un pelapatate sfogliate la parte più esterna del gambo di sedano che è la più fibrosa [8], poi tagliatelo a pezzi grossolani [9]
Ora prendete il cipollotto: tagliate via la base e affettate anch’esso grossolanamente [10]. Le verdure sono pronte per la cottura: in una pentola dal bordo alto scaldate l’olio di oliva, poi unite la cipolla, il cipollotto [11], la carota e il sedano [12] lasciate rosolare per 2-3 minuti
Unite poi anche le patate [13], le zucchine [14] e coprite le verdure con metà dell’acqua [15]. Cuocete a fuoco medio per 20 minuti.
Trascorso questo tempo aggiungete anche gli spinaci [16], versate la restante acqua [17] e i piselli [18]. Salate e proseguite la cottura per altri 10 minuti o fino a quando tutte le verdure non risulteranno morbide.
A cottura ultimata, aggiustate di sale e pepe e frullate le verdure con un mixer ad immersione [19] ( potete utilizzare anche un passaverdure) fino ad ottenere una crema omogenea [20]. Tenete in caldo il passato di verdura e preparate i crostini: tagliate a piccoli cubetti il pane [21],
adagiate i cubetti di pane su una leccarda rivestita con carta da forno, irrorate con l’olio di oliva il pane e tostateli sotto il grill del forno per 5 minuti, o fino a quando non saranno dorati in superficie [23]. Servite il vostro passato di verdura accompagnato con i crostini di pane tostato [24] e spolverizzate con il Grana Padano grattugiato.