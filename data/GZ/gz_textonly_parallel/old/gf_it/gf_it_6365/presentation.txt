La quiche svuota frigo è una torta salata (quiche, alla francese) che abbiamo chiamato così perché in realtà tutti possono aprire il proprio frigorifero e trovare qualche ingrediente da inserire all’interno di un guscio di pasta briseè e renderla una gustosissima quiche. La quiche si può preparare in tanti modi, noi vi abbiamo proposto in varie versioni, con la zucca, zucchine, zucchine trombetta, salmone, tricolore... ce n'è per tutti i gusti. Per la quiche svuotafrigo parliamo di un'idea pratica e sfiziosa per recuperare anche gli avanzi delle feste, per esempio, proprio come abbiamo fatto per la carne lessa con le polpette di bollito e ricotta!In questa ricetta vi suggeriamo le alternative agli ingredienti da noi scelti e i relativi pesi, così da permettervi di utilizzare i prodotti che avete a casa seguendo anche i vostri gusti. Scatenate la vostra fantasia e create farciture sempre nuove.La quiche svuotafrigo è un'ottima cena o un pranzo sostanzioso, veloce da preparare, ideale anche per gli studenti alle prese con gli esami di maturità. Le verdure utilizzate per la nostra quiche svuotafrigo contengono infatti minerali e vitamine che aiutano la memoria.Questa ricetta è stata realizzata in collaborazione con il sito Studenti.it