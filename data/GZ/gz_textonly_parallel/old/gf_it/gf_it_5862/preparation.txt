Per preparare la torta di cavolfiore iniziate a realizzare la pasta frolla salata. Versate nella ciotola di una planetaria la farina [1], il Pecorino e il Grana Padano [2]. Unite poi il burro a cubetti freddo di frigorifero [3], un pizzico di sale e di pepe.
Azionate la macchina e lavorate il composto con la foglia aggiungendo il latte a filo [4]. Una volta ottenuto un composto omogeneo [5] trasferitelo su un piano e lavoratelo nuovamente giusto il tempo di dargli la forma di un panetto (se dovesse risultare troppo appiccicoso aggiungete pochissima farina) quindi avvolgetelo nella pellicola [6] e lasciatelo riposare in frigorifero per almeno 30 minuti.
Nel frattempo occupatevi del cavolfiore: eliminate le foglie verdi [7], il gambo e separate le cimette [8]. Poi sistematele in un mixer [9]
e azionatelo fino a che risulteranno tritate finemente [10]. Versate in una ciotola le uova leggermente sbattute [11], posizionate al di sopra un colino e versate la ricotta al suo interno [12].
Aiutandovi con una spatola setacciate la ricotta [13], quindi lavorate il composto con uno sbattitore elettrico [14] per qualche minuto in modo da ottenere una crema liscia e omogenea [15].
Unite poi il formaggio grattugiato [16], i cavolfiori tritati [17], un pizzico di sale e di pepe. Mescolate per uniformare il tutto [18] e tenete il ripieno da parte.
Riprendete la vostra frolla salata e stendetela con un mattarello su un piano leggermente infarinato. Una volta raggiunto lo spessore di 5-6 mm arrotolate la frolla intorno al mattarello e trasferitela all'interno di uno stampo da 24 cm precedentemente imburrato e infarinato [20]. Aiutandovi con le mani sistemate bene la pasta in modo da farla aderire ai bordi della tortiera [21]
e ritagliate l'eccesso con un coltellino [22]. A questo punto versate il ripieno al suo interno [23] e livellatelo con una spatola [24]. Cuocete in forno statico preriscaldato a 200° per 40 minuti. Potete provare a cuocere in forno ventilato a 180° per circa 30-35 minuti (potete fare la prova dello stecchino e se vedete che la torta si scurisce troppo in superficie, coprite con un foglio di carta alluminio); poi estraete la torta dal forno
e spennellate la superficie della torta con un tuorlo precedentemente sbattuto [25]. Infornate nuovamente a 200° per altri 10 minuti, quindi lasciate intiepidire la vostra torta al cavolfiore prima di sformarla [26] e servirla [27].