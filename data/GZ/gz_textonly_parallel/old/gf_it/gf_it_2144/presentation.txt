Il risotto ai carciofi e pancetta croccante è un primo piatto raffinato e saporito. Abbiamo reso ancora più stuzzicante un semplice risotto ai carciofi con l'aggiunta di pancetta dorata in padella e un amaro aromatico, che conferirà una nota profumata e un gusto accattivante. Potrete usare della pancetta dolce o affumicata, meglio se tesa, che passerete in padella per esaltarne la croccantezza. Scegliete la qualità di carciofo che preferite, anche in base alla stagionalità: quello spinoso, quello tipico romanesco o quello violetto, basterà pulirli con cura ed estrarre il loro cuore tenero e gustoso!