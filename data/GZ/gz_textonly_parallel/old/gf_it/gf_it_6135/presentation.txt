Che si tratti di zucchine, peperoni o melanzane, le verdure ripiene (anche in versione vegetariana) hanno sempre il potere di farci tornare con la mente alle estati della nostra infanzia, con le preparazioni della nonna, tanto gustosi quanto sostanziosi, fumanti nei piatti all’ora di pranzo. Se anche voi di tanto in tanto cedete alla nostalgia di quei sapori d’altri tempi, non resisterete ai nostri peperoni ripieni di riso: una ricetta che unisce alla cremosità fondente di un ricco risotto preparato con formaggio e mortadella la saporita morbidezza del peperone, uno degli ortaggi simbolo dell’estate e della cucina italiana. Un piatto succulento da preparare per tutta la famiglia, per un pranzo proprio come nonna comanda!