Per preparare le patate duchessa, lavate bene le patate e mettetele a lessare con tutta la buccia in una pentola ricoprendole con acqua fredda e un po' di sale [1]. Una volta cotte, scolatele, lasciatele intiepidire, sbucciatele e passatele con un passaverdura (o uno schiacciapatate) in una ciotola [2]. Inserite nella purea di patate il burro [3] e
amalgamate gli ingredienti con un cucchiaio di legno [4]. Poi unite il parmigiano grattugiato e incorporatelo alla purea di patate; infine aggiustate di sale, pepe e con la noce moscata [6].
Aggiungete al composto i due tuorli [7] e mescolate il tutto per ottenere un composto piuttosto asciutto e compatto [8]. Trasferito il preparato in una tasca da pasticcere (nella foto potete vederne una usa e getta) dotata di bocchetta di medie dimensioni a stella [9].
Foderate una teglia con carta forno e spremetevi sopra dei piccoli ciuffetti di composto del diametro di 5 centimetri (10-11). Mettete in forno preriscaldato a 200Â° per almeno 15 minuti, fino a che i ciuffetti non si saranno dorati [12]. Sfornate e servite le patate duchessa ben calde!