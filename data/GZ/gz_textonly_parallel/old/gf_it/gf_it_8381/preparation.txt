Per realizzare la torta di mele e mascarpone per prima cosa sbucciate le mele, eliminate il torsolo [1] e tagliatele a dadini irregolari [2]. In una ciotola versate le uova intere e lo zucchero [3].
Aggiungete un pizzico di sale [4] e montate il composto con le fruste elettriche fino a quando non sarà spumoso [5]. Aggiungete il mascarpone [6] e mescolate con le fruste.
Incorporate ora la farina setacciata poco alla volta [7] e il lievito [8]. Montando sempre con le fruste, aromatizzate con i semi del baccello di vaniglia [9].
Per finire unite anche i dadini di mela [10] e mescolate per inglobarle all’impasto [11]. Imburrate e infarinate uno stampo del diametro di 20 cm [12].
Versate l’impasto all’interno e livellatelo con una spatola o il dorso di un cucchiaio leggermente inumidito [13]. Cuocete la torta in forno statico preriscaldato a 180° per 50 minuti. A cottura ultimata, sfornate la torta mele e mascarpone [14], lasciatela intiepidire quindi sformatela e guarnitela con zucchero a velo a piacere [15].