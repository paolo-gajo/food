Per realizzare i duffin per prima cosa fate sciogliere il burro in un pentolino e dedicatevi alla preparazione dell’impasto: mettete l’uovo in una ciotola e aggiungete lo zucchero semolato e quello di canna [1], poi unite il sale [2] e i semini della bacca di vaniglia [3] e lavorate il composto con le fruste elettriche.
A questo punto versate il burro fuso intiepidito [4] e lo yogurt [5] e mescolate per qualche secondo con le fruste per amalgamare il tutto [6].
Aggiungete la farina 00, la farina integrale [7] e il lievito [8] e lavorate nuovamente con le fruste per incorporare le polveri e ottenere un impasto omogeneo [9].
Ora prendete una teglia da muffin, foderatela con 8 pirottini di carta e riempite ciascuno per metà con l’impasto ottenuto [10]. Aggiungete un cucchiaino di confettura [11] e coprite con l’impasto rimanente [12].
Una volta pronti [13], cuocete in forno statico preriscaldato a 180° per circa 30 minuti. Quando saranno cotti, sfornate e lasciate raffreddare [14]. Nel frattempo fate sciogliere il burro per la guarnizione e, una volta che i duffin si saranno raffreddati, spennellateli con il burro fuso [15].
Passate i duffin nello zucchero semolato per ricoprirli interamente [16], poi spolverizzateli con della cannella in polvere [17]: i vostri duffin sono pronti per essere gustati [18]!