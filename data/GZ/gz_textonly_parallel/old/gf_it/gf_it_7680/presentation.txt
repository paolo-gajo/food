Dalla fine dell’autunno all’inizio della primavera il cavolo nero abbonda sui banchi del mercato e viene portato a tavola sotto forma di zuppe o vellutate. Per un’idea diversa dal solito, ma altrettanto semplice e nutriente, questa volta abbiamo realizzato le frittatine con cavolo nero! Un originale finger food da gustare a morsi per un buffet oppure una simpatica alternativa alla solita frittata da proporre ai commensali più piccoli… la preparazione è facile e veloce e il risultato lascerà tutti soddisfatti, vegetariani inclusi! Non vi resta che sfoderare il vostro stampo da muffin e mettervi all’opera per realizzare queste sfiziose frittatine con cavolo nero!