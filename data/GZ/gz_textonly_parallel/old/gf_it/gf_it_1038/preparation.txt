Per preparare il Bellini iniziate lavando la pesca bianca sotto abbondante acqua corrente [1]. Quindi asciugatela con un panno pulito [2] e tagliatela a spicchi senza eliminare la buccia [3]. Eliminate il nocciolo centrale.
Versate ora la pesca nel mixer [4] e frullate fino ad ottenere una purea [5]. Filtrate ora la purea di pesca con un colino a maglie strette appoggiato sopra ad una ciotola [6].
Dovrete ottenere una polpa omogenea [7]. Versatela nello shaker [8] ed aggiungete lo spumante brut (o prosecco) ben freddo [9]. Mescolate brevemente gli ingredienti con uno stirrer (il cucchiaio con manico lungo utilizzato per la preparazione dei cocktail).
Applicate lo strainer, cioè l’apposito colino per shaker, sopra allo shaker e filtrate il cocktail [10] direttamente nei flûte [11]. Servite ora il vostro Bellini [12] e... cin cin!