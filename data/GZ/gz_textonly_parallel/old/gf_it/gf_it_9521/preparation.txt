Per preparare la torta d'inverno come prima cosa sistemate nel contenitore di un mixer noci, mandorle e nocciole [1]. Frullate il tutto grossolanamente [2], senza ottenere una consistenza troppo fine. Sistemate l'uvetta in una ciotolinna e aggiungete acqua tiepida fino a coprirla [3]. Lasciatela a bagno e nel frattempo preparate l'impasto. 
In una ciotola unite uova e zucchero [4]; lavoratele con una frusta a mano fino ad ottenere una consistenza spumosa. Aggiungete poi l'olio di semi [6]
e il latte [7]. Mescolate ancora [8] prima di incorporare la farina [9].
Amalgamate il tutto fino a ottenere un impasto omogeneo [10]. Aggiungete il lievito [11] e le spezie (curcuma, cannella e zenzero) [12]. Mescolate ancora. 
Sbucciate la mela e tagliatela a pezzettini piccoli [13]. Fate lo stesso con la pera [14] e trasferite entrambi nell'impasto [15]. 
Aggiungete 30 g di frutta secca tritata [16]. Scolate e strizzate leggermente l'uvetta, prelevatene 1/3 e unitela all'impasto [17]. Mescolate il tutto ancora una volta. 
Trasferite all'interno di una teglia rettangolare 30x19 cm, foderata di carta forno e livellate la superficie con una spatola. Spolverizzate la torta con altri 30 g di frutta secca e metà dell'uvetta rimasta [20]. Versate sopra il miele a filo, cercando di spargerlo ovunque [21].
Cuocete in forno statico preriscaldato a 180° per circa 35 minuti, poi coprite la torta con un foglio di alluminio per altri 10 minuti. Sfornate la torta d'inverno [22] e lasciatela raffreddare completamente. Solo quando sarà ben fredda spolverizzatela con lo zucchero a velo [23] e guarnite con la frutta secca tritata e l'uvetta rimasta [24].