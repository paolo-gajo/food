Per preparare il plumcake allo yogurt come prima cosa assicuratevi che tutti gli ingredienti siano ad una temperatura di 24°. A questo punto munitevi di un mixer dotato di lame abbastanza potente e capiente. Inserite nel contenitore prima i semi del baccello di vaniglia [1], il burro a cubetti, la farina [2], le uova [3], 
lo yogurt greco, lo zucchero a velo [4], il sale, il lievito [5] e la fecola [6]. 
Lavorate il tutto a massima velocità per circa 3 minuti e mezzo. Nel frattempo imburrate e infarinate due stampi da 16x8 cm leggermente svasati. Non appena avrete ottenuto un composto omogeneo [7] trasferitelo all'interno degli stampi [8]. Come ultimo tocco immergete un tarocco, o la lama di un coltello, prima nel burro fuso [9]
e poi al centro del primo plumcake [10]. Ripetete la stessa operazione anche per il secondo [11]. Questo permetterà di ottenere una crescita uniforme in cottura. Adesso occupatevi della cottura dei plumcake, che dovranno cuocere in forno statico preriscaldato in 2 fasi: prima a 185° per 15 minuti, poi a 165° per 30 minuti. Non appena saranno cotti, sfornateli e lasciateli raffreddare completamente [12]. 
A questo punto sformateli e decorateli con lo zucchero a velo utilizzando una striscia di cartoncino da mettere sulla spaccatura centrale [13] [14]. I plumcake allo yogurt sono pronti da gustare [15]. 