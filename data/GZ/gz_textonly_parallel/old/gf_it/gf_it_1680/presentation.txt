La coppa variegata ai frutti di bosco è un dolce al cucchiaio preparato con una morbida crema al mascarpone e insaporito con i frutti di bosco. Bastano davvero pochi e semplici ingredienti per preparare la coppa variegata ai frutti di bosco: latte, panna, mascarpone, zucchero e ovviamente una buona dose di frutti di bosco. Questo fresco dessert  verrà variegato con il succo dei frutti di bosco lasciati a macerare e verrà decorato con i frutti stessi:  mirtilli, lamponi e ribes infatti impreziosiranno e arricchiranno il sapore della coppa.