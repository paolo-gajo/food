L’arrosto freddo di tacchino è un secondo piatto estivo, ideale per essere gustato freddo e accompagnato da una salsa appetitosa. In questa ricetta la carne di tacchino viene arricchita da un ripieno colorato e saporito: zucchine e carote grigliate, spinaci a crudo, prosciutto cotto e fette di provola affumicata, che crea un cuore filante e dal sapore deciso. L’arrosto freddo di tacchino è perfetto per chi non vuole rinunciare al piacere della carne neanche d'estate, proprio perchè è ottimo anche freddo o tiepido. Per renderlo ancora più goloso, frullate le verdure che formano il suo fondo di cottura: realizzerete così una salsina irresistibile, che renderà l'arrosto ancora più saporito. Se poi volete variare, potete accompagnare il vostro arrosto con un'altra salsa, ad esempio un pesto o una finta maionese. Non vi resta che preparare l’arrosto freddo di tacchino e gustarlo in tutte le stagioni, anche caldo, magari personalizzando il ripieno come più vi piace!