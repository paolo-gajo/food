Per preparare la coppa al mascarpone con cioccolato e meringhe iniziate a sciogliere il cioccolato a bagnomaria [1] e unitevi il burro [2]. Quando il cioccolato e il burro saranno sciolti, unite a filo la panna appena scaldata qualche secondo in microonde o in un pentolino [3] e mescolate con una spatola per ottenere un composto omogeneo. Coprite la crema di cioccolato con la pellicola e lasciatela riposare.
Intanto in una planetario o con uno sbattitore elettrico, sbattete i tuorli con lo zucchero [4] fino a ottenere un composto chiaro e spumoso. Unite a questo punto il mascarpone [5], mescolate ancora e unitevi infine il marsala [6].
A questo punto avrete la salsa al cioccolato e la crema al mascarpone [7]: unite un terzo della crema al mascarpone alla salsa al cioccolato [8] e mescolate bene per ottenere la crema di mascarpone al cioccolato [9].
Ora potete comporre la coppa al mascarpone: sbriciolate un paio di meringhe (se preferite potete prepararle voi seguendo il procedimento che trovate nel nostro sito: meringhe alla francese) sul fondo del bicchiere [10], aggiungete un paio di cucchiaini di crema al mascarpone al cioccolato, alternandoli con un paio di cucchiaini della crema al mascarpone bianca (11-12). Decorate con altri pezzi di meringa e scagliette di cioccolato fondente: la golosa coppa al mascarpone con cioccolato e meringhe Ã¨ pronta per essere divorata!