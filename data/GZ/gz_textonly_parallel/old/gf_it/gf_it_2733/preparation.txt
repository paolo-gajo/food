Per preparare le uova strapazzate, per prima cosa rompete le uova in una ciotola, salate [1] e pepate a piacere [2], poi sbattete leggermente con una frusta a mano: il composto di tuorli e albumi non dovrà risultare del tutto omogeneo [3].
Scaldate un filo d’olio in una padella e versate le uova sbattute all’interno [4]. Dopo un paio di minuti a fuoco medio-alto le uova inizieranno a rapprendersi, quindi rompetele con la frusta, una marisa o una forchetta per ottenere l’effetto strapazzato [5]. Le uova dovranno risultare piuttosto morbide, non asciutte: ci vorranno circa 1-2 minuti. A questo punto togliete la padella dal fuoco e servite le vostre uova strapazzate [6]!