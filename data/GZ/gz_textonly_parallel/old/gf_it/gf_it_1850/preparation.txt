Per preparare la pasta melanzane e tonno cominciate lavando e asciugando le melanzane. Tagliatele prima a fette, poi a strisce e infine a cubetti di circa 2 cm [1]. Cospargete le melanzane con del sale grosso (senza esagerare). Sistemate in superficie un piatto con un peso sopra e lasciate così a spurgare per almeno mezzora [2]. Prima di impiegarle nella ricetta ricordate di sciacquarle accuratamente e tamponarle per bene. Schiacciate l'aglio con la parte piatta di una lama [3],
mondate e tritate la cipolla al coltello [4], sminuzzate finemente il prezzemolo [5] e finite sbriciolando, sempre al coltello, i filetti di tonno sgocciolati [6].
Spostatevi ai fornelli e mettete sul fuoco la pentola in cui cuocere la pasta quando sarà bollente, quindi salate pure a piacere [7]. Nel frattempo ponete una casseruola capiente, e preparate il condimento, lasciate sfrigolare per un minuto, a fuoco dolce, lo spicchio d'aglio e la cipolla [8]. Versate poi i pinoli e fate tostare anche questi per un minuto [9] 
e infine il tonno lasciandolo insaporire per circa un minuto ancora [10]. A questo punto potete aggiungere le melanzane ben sciacquate e scolate [11] e fatele cuocere 5-10 minuti. Rimuovete l'aglio [12],
aggiungete il prezzemolo [13] e scolate la pasta direttamente nel condimento [14]. una breve saltata e potete finalmente impiattare la vostra pasta tonno e melanzane [15].