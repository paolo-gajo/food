Per preparare i tonnarelli al pesto di rucola, iniziate portando a bollore l’acqua della pasta.Nel frattempo preparate il pesto: dopo aver lavato e asciugato bene la rucola trasferitela in un mixer, cui dovete aggiungere i pinoli [1], il sale, l’aglio, il Grana Padano DOP [2] e metà dose di olio di oliva [3].
Azionate il mixer a più riprese, aggiungendo il rimanente olio a filo, poco alla volta fino a raggiungere la consistenza cremosa desiderata [4]. Una volta pronto, procedete lessando i tonnarelli in acqua bollente salata a piacere[5]; trasferite poi il pesto in una padella antiaderente.
Quando la pasta sarà al dente, prima di scolarla amalgamate il pesto con un mestolo di acqua di cottura [7]. Scolate quindi la pasta e fatela mantecare per qualche istante nel pesto di rucola, a fuoco vivace [8].I vostri tonnarelli al pesto di rucola sono pronti per essere serviti [9].