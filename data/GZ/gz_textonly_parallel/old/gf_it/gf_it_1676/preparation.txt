Per preparare la pasta con crema di piselli e guanciale, iniziate prorprio da quest'ultimo. Tagliatelo prima a fette [1], poi da queste ricavate delle listarelle sottili [2]. Versate quindi il guanciale in una padella calda [3], 
e lasciatelo cuocere per 5 minuti a fiamma media mescolando di tanto in tanto [4]. Nel frattempo eliminate la parte esterna del porro e tagliatelo a rondelle [5]. Quando il guanciale sarà ben dorato scolatelo [6]. 
Trasferitelo su un piatto rivestito con carta assorbente [7] e tenetelo da parte. Nella stessa padella versate il porro tagliato a rondelle [8] e cuocetelo a fuoco medio per circa 5 min sino a farlo passire e dorare. Ponete sul fuoco una pentola, colma d'acqua, salata a piacere, che servirà per la cottura della pasta. Non appena inizierà a bollire versate all'interno i piselli [9] e lasciate cuocere per un paio di minuti. 
Utilizzando una schiumarola prelevate i piselli e immergeteli in una ciotola con acqua molto fredda [10]. Tenete da parte la pentola con l'acqua, servirà per la cottura della pasta. Scolate nuovamente i piselli [11]; tenetene da parte 1/3 e versarte gli altri in un contenitore alto [12]. 
Aggiungete il porro saltato in padella [13], un mestolo di acqua di cottura [14] e frullate conun mixer ad immersione [15] sino ad ottenere una crema. 
Aggiungete alla crema un filo d’olio evo [16], mescolate e tenetela da parte. Portate nuovamente l'acqua a bollore e versate la pasta all'interno [17] Nel frattempo versate la crema di piselli e porro nella padella, aggiungete un mestolo di acqua di cottura [18], 
regolate di sale e aggiungete del pepe nero [19]. Quando la pasta sarà al dente scolatela e versatela in padella [20]. Aggiungete il guanciale croccante, tenedone da parte un po' per la decorazione [21].
Aggiungete i piselli rimasti [22] e saltate la pasta per un paio di minuti a fuoco medio [23]. Impiattate e decorate con il guanciale croccante [24], poi servitela subito!