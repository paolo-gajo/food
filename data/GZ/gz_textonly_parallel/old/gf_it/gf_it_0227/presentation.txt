La pasta biscotto è una base morbida, sottile ed elastica che viene usata principalmente per produrre rotoli farciti con marmellate, creme o ganache, ma viene utilizzata anche per realizzare dolci più complessi come per esempio la torta Dobos o la torta moderna.La consistenza della pasta biscotto è soffice e ricorda quella del pan di spagna: per questa sua peculiarità è conosciuta anche come pan di spagna arrotolato, la ricetta di base indispensabile per fare squisiti rotoli, come quello mimosa o le famose girelle! Il procedimento della pasta biscotto è semplice e veloce e basta variare leggermente gli ingredienti per realizzare versioni sempre più golose e colorate come il rotolo red velvet o quello alla zucca!