Avete un’anguria a casa e non volete mangiarla a fette? Preparate con noi una bella anguriata, ideale per rinfrescare le calde serate estive! Scavate un’anguria intera con uno scavino e riempitela di tutta la frutta di stagione che più vi piace: melone, pesche, fragole, ciliegie, mirtilli, lamponi e ananas! Poi mixate il succo di limone, quello di arancia, lo zucchero e il vino moscato e versate il tutto nell’anguria. Dopo qualche ora in frigorifero ecco pronta la vostra anguriata: una fresca  macedonia, insaporita con vino moscato, da portare in tavola in modo originale, direttamente nell’anguria!