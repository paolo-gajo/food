La cheesecake banane e cioccolato è un dessert ricco e aromatico che mette insieme il meglio dei due gusti principali: la morbidezza della banana e una golosa base di biscotti secchi al cioccolato.La base della crema è il formaggio fresco spalmabile che si presta a mille combinazioni di sapori, per avere ogni giorno una merenda o un fine pasto diverso. In questa variante, GialloZafferano vi propone le banane che vengono cotte in padella con zucchero e limone per essere poi mescolate alla crema di formaggio.La cheesecake banane e cioccolato conquisterà anche gli amanti della tradizionale versione americana, con il suo gusto avvolgente ma immancabilmente fresco.