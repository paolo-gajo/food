Per preparare la torta estiva con pan di spagna integrale come prima cosa realizzate la base. Versate le uova nella ciotola di una planetaria, dotata di frusta. Aggiungete lo zucchero di canna [1], il sale [2] e il miele [2]. 
Unite anche la scorza di limone, prelevando solo la parte gialla [4] e azionate la macchina a velocità media per circa 15 minuti. Dovrete ottenere un composto gonfio, chiaro e spumoso [5]. Spegnete la macchina e setacciate la farina integrale direttamente all'interno del composto [6].
Mescolate delicatamente dal basso verso l'alto con una frusta [7]. Quando avrete ottenuto un composto omogeneo trasferitelo all'interno di uno stampo da 22,5 cm, foderato con carta forno [8]. Cuocete in forno statico preriscaldato a 175° per circa 45 minuti. Fate sempre la prova dello stecchino prima di sfornare il dolce [9]. 
Senza scottarvi rovesciatelo subito su una gratella e lasciatelo raffreddare completamente [10]. Nel frattempo preparate la crema. In un pentolino versate il latte di soia, il miele, i semini prelevati dal baccello e il baccello stesso [12]. Portate dolcemente ad ebollizione. 
Nel frattempo in un altro tegame versate tuorli e zucchero [13]. Mescolate con una spatola, aggiungete la maizena [14] e mescolate ancora fino ad ottenere una consistenza liscia [15].
Quando il latte inizierà a bollire [16] versatene una piccola parte all'interno del tegame con i tuorli. Mescolate per stemperare il composto, aggiungete poi la parte restante, mescolate ancora [17] e riportate il tutto sul fuoco. Continuate a mescolare con una frusta, fino a che la crema non si sarà addensata.
Trasferite in una ciotola, coprite con la pellicola a contatto [19] e lasciatela raffreddare prima a temperatura ambiente e poi in frigorifero per almeno 1 ora. Trascorso questo tempo montate la panna con le fruste elettriche [20]. Prelevatene 100 g e inseritela in una sac-à-poche con bocchetta liscia 10 mm. Alla restante aggiungete 300 g di crema alla soia (la parte in avanzo di crema alla soia servirà insieme ai 100 g di panna per la decorazione finale) [21].
Mescolate con una frusta dal basso verso l'alto [22] fino ad ottenere una consistenza omogenea. Trasferite all'interno di una sac-à-poche dotato di bocchetta liscia e riponete in frigo [23]. A questo punto riprendete il pan di Spagna. Estraete lo stampo ed eliminate delicatamente la carta forno [24]. 
Poi utilizzando un coltello lungo seghettato dividete il pan di spagna in 3 dischi dello stesso spessore [25]. Farcite quindi il primo disco con metà della crema diplomatica al latte di soia [26]. Lavate e snocciolate le ciliegie [27], poi dividetele a metà
e disponetene circa 3/4 sulla crema [28]. Le restanti serviranno per la decorazione. Ricoprite con il secondo disco di pan di Spagna integrale. Lavate bene una pesca, tagliatela a fettine sottili [30].
Disponete sul secondo strato di pan di Spagna la crema chantilly rimasta e aggiungete sopra le fettine di pesca [31]. Coprite con l'ultimo strato di pan di spagna [32] e crema [33].
Guarnite con le ciliegie rimaste, le susine e la pesca tagliata a fettine [34]. Ultimate con i ciuffetti di panna e di crema alla soia alternati e le foglioline di menta [35]. Riponete in frigorifero fino al momento di servire la vostra torta estiva con pan di Spagna integrale [36]. 