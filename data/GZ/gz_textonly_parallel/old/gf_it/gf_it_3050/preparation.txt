Per preparare il danubio multicolor iniziate a realizzare l'impasto verde. Versate in un contenitore di un mixer il basilico, il latte [2] e l'olio [2]; poi frullate il tutto [3] fino ad ottenere una crema liscia.
In un'altra ciotola versate la farina, unite il lievito disidratato [4] e lo zucchero [5]. Poi aggiungete la crema di basilico [6],
il tuorlo (del peso di 18 g) [7] e iniziate ad impastare con le mani [8] fino ad ottenere un composto omogeneo [9].
Poi trasferitelo su un piano di lavoro, aggiungete il sale [10] e impastate ancora per qualche minuto per farlo assorbire bene [11], quindi ponete il panetto in una ciotola capiente e coprite con la pellicola trasparente [12]. Lasciate lievitare per circa 2 ore, in forno spento, solo con la luce accesa, fino a che non sarà raddoppiato di volume.
A questo punto occupatevi di realizzare l'impasto rosso: ponete in una ciotolina il triplo concentrato di pomodoro, stemperatelo con il latte a temperatura ambiente [1] e aggiungete sia il tuorlo (di 18 g di peso) [2] che l'olio d'oliva [3]. Mescolate il tutto fino ad ottenere un composto uniforme.
In un'altra ciotola versate la farina, il lievito di birra disiratato [4], lo zucchero e il composto di pomodoro [5]. Iniziate ad impastare il tutto con le mani e solo quando avrete ottenuto un impasto uniforme aggiungete il sale [6] e continuate a lavorare per farlo assorbire.
A questo punto trasferite l'impasto su un piano [7], lavoratelo ancora per qualche minuto, poi dategli una forma sferica [8] e come fatto in precedenza per l'impasto verde. Ponetelo in una ciotola, coprite con pellicola [9] e lasciate lievitare in forno spento solo con la luce accesa, insieme all'altro impasto, per circa 2 ore o fino a che non sarà raddoppiato di volume.
Adesso occupatevi di realizzare l'ultimo impasto, quello bianco. Versate la farina in una ciotola, aggiungete il lievito di birra disidratato, lo zucchero [1], il tuorlo del peso di 18 g (tenete da parte l'albume che servirà successivamente per spennellare il danubio) [2] e il latte a temperatura ambiente [3]. Impastate il tutto con le mani fino ad ottenere un composto uniforme,
poi aggiungete il sale [4], continuate a lavorare per qualche minuto su un piano di lavoro [5] e dopo avergli dato una forma sferica, ponetelo in una ciotola [6], coprite con pellicola e riponete in forno spento solo con la luce accesa insieme agli altri 2 impasti per un paio d'ore, fino a che non sarà raddoppiato di volume.
Una volta che tutti e 3 gli impasti saranno lievitati [1], occupatevi del ripieno: tritate finemente sia il prosciutto cotto [2] che la provola [3] e tenete da parte.
Riprendete gli impasti e lavorate ciascuno per dargli la forma di un filoncino; potete iniziare da quello bianco [4]. Dividete il filoncino in 10 pezzi, di circa 30 g ciascuno [5]. Utilizzando un mattarello [6] appiattite e ricavate un disco da ciascuna porzione
e farcite con alcuni cubetti di provola e prosciutto [7]. Poi richiudete, pinzando i bordi della pasta [8] e fate in modo da ricavare una pallina, modellandola su un piano di lavoro, roteando con le dita per donare una forma sferica [9]. Proseguite fino a terminare l'impasto bianco,
poi fate le stesse operazioni per l'impasto rosso e farcite ciascun dischetto [10] prima di realizzare le palline; proseguite quindi con il verde realizzando sempre prima il filoncino, poi i pezzetti di 30 g ciascuno, i dischetti da farcire [11] e da richiudere formando delle sfere. Una volta che avrete ultimato tutti gli impasti e formato tutte le palline [12]
ungete con l'aiuto di un pennello da cucina uno stampo da 26 cm [13]. Adagiate all'interno le palline partendo dal bordo, alternando i colori tra di loro [14]; una volta che avrete riempito la teglia [15], lasciate lievitare per altri 30 minuti, sempre in forno spento solo con la luce accesa, coprendo con della pellicola.
Passato il tempo indicato, riprendete il danubio e riscaldate il forno statico alla temperatura di 170°. Mentre il forno si riscalda, spennellate il danubio tricolore con un abume leggermente sbattuto [16] e cuocete a 170° per 30 minuti. Una volta cotto [17], lasciate intiepidire il danubio tricolore prima di sformarlo e servirlo [18].