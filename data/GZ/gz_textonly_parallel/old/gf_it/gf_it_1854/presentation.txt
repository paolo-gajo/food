Golosi fatevi avanti, oggi vi presentiamo la cheesecake al pistacchio: una ricetta che vi conquisterà con la sua incredibile bontà! Quando si parla di cheesecake la scelta è sempre ardua, lo sappiamo anche noi. Del resto non è facile scegliere tra le golose varianti che esistono, da quelle con tanti e colorati pezzetti di frutta in superficie a quelle con i golosi cookies. E vogliamo parlare della consistenza della crema? Morbida, che si scioglie in bocca, mentre la base resta compatta e croccante. Esattamente la consistenza che ritroverete nella ricetta della cheesecake al pistacchio che vi suggeriamo oggi. La voluttuosa crema a base di pistacchi, che si prestano bene tanto nelle ricette salate quanto in quelle dolci, vi darà grande soddisfazione perché la preparerete con le vostre mani senza utilizzare quella acquistata al supermercato. Siete pronti per conquistare tutti con la cheesecake al pistacchio? Si comincia!