Per preparare la cheesecake al pistacchio cominciamo dalla base. Rivestite uno stampo a cerniera da 24cm con carta forno e poi versate i biscotti nel mixer [1]. Riduceteli i briciole [2] e versateli in una ciotola. Fate fondere il burro in un pentolino, o al microonde, e unitelo ai biscotti [3].
Amalgamate bene con un cucchiaio [4] e poi sistemate il composto sulla base dello stampo livellando e pressando con il dorso di un cucchiaio. Riponete la base in frigorifero [5]. Passate alla preparazione della crema. Per prima cosa versate i pistacchi nel frullatore [6] 
e lasciate che lame girino a lungo fino a ottenere una sorta di pasta molto densa (con l’effetto del calore la frutta secca rilascia il suo olio); tenete un attimo da parte [7]. Mettete in ammollo la gelatina con 3 cucchiai di latte freddo [8] e montate la panna con le fruste elettriche [9].
Aggiungete il formaggio continuando a lavorare con le fruste [10]. Dovrete ottenere una consistenza cremosa. Successivamente unite anche lo zucchero [11] e infine la pasta di pistacchi, quindi amagamate ancora con le fruste [12].
A questo punto la gelatina sarà ammorbidita, versatela con il latte in un pentolino e lasciatela sciogliere a fiamma dolce mescolando finché non si sarà completamente sciolta e non ci saranno grumi [13]. Fate intiepidire giusto qualche minuto prima di versare la gelatina sciolta nella ciotola con il vostro composto [14]. Date un'ultima mescolata [15]
e recuperate lo stampo da frigo, versate all'interno la crema [16] e livellate la superficie con una spatola [17]. Fate rassodare la vostra torta in frigorifero per almeno due ore. Prima di toglierla dallo stampo, riponete la torta in freezer per 15-20 minuti: diventerà più compatta e sarà più semplice staccarla dalla carta forno e sistemarla sul piatto da portata [18].
Guarnite la superficie del vostro dolce con della granella di pistacchi [19] e la panna montata spremendola con una sac-à-poche [20]. Ecco pronta la vostra cheesecake al pistacchio [21]!