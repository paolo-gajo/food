Per preparare le seppie in umido, per prima cosa mondate e tritate finemente la cipolla [1]. Scaldate l’olio in una casseruola, versate la cipolla [2] e stufatela a fuoco dolce per circa 7-8 minuti, poi aggiungete i pomodori datterini [3].
Salate [4], pepate, abbassate il fuoco e coprite con un coperchio [5]. Quando comincerà a sobbollire, lasciate cuocere per 20-25 minuti. Nel frattempo tagliate le seppie a striscioline della larghezza di circa 1 cm [6].
In un’altra padella rosolate uno spicchio d’aglio con un filo d’olio [7], aggiungete le seppie [8] e rosolatele per qualche minuto, poi sfumate con il vino bianco [9].
Quando il vino sarà completamente evaporato, rimuovete lo spicchio di aglio e versate le seppie nella casseruola col sugo di pomodoro. Mescolate bene [10] e cuocete a fuoco medio-basso per 15-20 minuti senza coperchio; il tempo di cottura può variare in base alla grandezza delle seppie. Trascorso questo tempo [11], aggiungete una manciata di prezzemolo tritato e servite le seppie in umido be calde [12]!