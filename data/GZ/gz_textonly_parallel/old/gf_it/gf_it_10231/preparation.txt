Per preparare i panini alla birra con insalata russa di primavera cominciamo dall'impasto. In una ciotola versate la farina 00 e la farina integrale di farro [1], unite il lievito istantaneo per preparazioni salate [2] e poi versate la birra [3].
Unite anche la bevanda di soia [4]. Cominciate a mescolare con un cucchiaio di legno [5] dopodiché aggiustate di sale [6].
A questo punto avrete ottenuto una pastella [7], versatela in 6 stampini da plumcake già unti di olio evo [8] e procedete con la cottura [9].
I panini alla birra cuociono in forno statico già caldo a 180° per circa 35 minuti [10]. Nel frattempo preparate l'insalata russa di primavera [11]. Pelate le carote e tagliatele a dadini di 1-2 cm massimo. Fate lo stesso con le patate [12].
Riducete a pezzetti anche gli asparagi privati del gambo e spuntati [13]. Passate alla cottura: in una vaporiera cuocete per 15 minuti le patate e le carote [14], poi aggiungete gli asparagi, le fave sgranate [15],
e i pisellini [16]. Proseguite la cottura per altri 10 minuti [17], poi spegnete il fuoco e trasferite le verdure in una ciotola per far raffreddare. Nel frattempo preparate anche la finta maionese. Nel boccale del mixer versate il latte di soia, l'olio [18],
l'aceto e il sale [19], quindi con il frullatore a immersione andate a emulsionare il tutto [20] finché non avrete ottenuto una salsa densa [21].
Nella ciotola con le verdure versate un po' d'olio [22] e condite anche con la maionese [23]. Mescolate bene il tutto [24].
Tagliate i panini a metà e versate nel mezzo una generosa porzione di insalata russa [25], aggiungete qualche foglia di crescione e dei ravanelli a fette [26]. Ecco pronti i vostri panini alla birra con insalata russa di primavera!