Per realizzare i triangolini di pasta fillo con broccoli e ricotta iniziate dalle verdure: lavate i broccoli dividete le cimette dal gambo centrale [1], versate i broccoli in una pentola con acqua bollente e fatele sbollentare per pochi minuti [2], poi scolateli con una schiumarola e versateli direttamente in una ciotola con acqua e ghiaccio [3],
questo bloccherà la cottura delle verdure e manterrà vivace il colore. Versate un filo di olio in una padella e versate i broccoli oramai freddi [4] fateli insaporire per un paio di minuti salate, pepate e spegnete il fuoco [5]. In un’altra ciotola ponete la ricotta, poi unite i broccoli saltati in padella [6].
Scolate i pomodori secchi sott’olio e asciugateli con un panno carta, riduceteli a pezzetti piccoli [7] e incorporateli al ripieno, salate, pepate e mescolate il composto [8]. Per finire aromatizzate la farcitura con le foglioline di menta [9].
Oleate il banco di lavoro [10] adagiate la prima sfoglia e oleatela su tutta la superficie [11] adagiate la seconda e fate lo stesso procedimento come anche con il terzo foglio [12].
Ritagliate ora con una rotella tagliapasta liscia delle strisce larghe 8 cm [13],distribuite il ripieno con un cucchiaio sulla base del rettangolo [14] e formate i triangolini: prendete l’angolo in basso a sinistra del rettangolo e ripiegatelo a metà sul lato lungo del rettangolo di pasta [15]
in modo da creare un triangolo [16]. Proseguite ad avvolgere il triangolo di pasta su se stesso fino al termine della striscia (17-18).
Avrete così creato degli involtini triangolari [19], proseguite con la restante pasta fillo. Otterrete 12 triangoli, disponeteli su una teglia rivestita con carta da forno [20], spennellate la superficie con l’olio e spolverizzate la superficie con i semi di sesamo [21]. Cuocete i triangolini in forno statico preriscaldato a 200° per 20-25 minuti (in forno ventilato a 180° per 15-20 minuti). A cottura ultimata sfornate i triangolini di fillo con broccoli e ricotta e fateli intiepidire prima di servirli.