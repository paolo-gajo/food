La trota salmonata all'arancia è un piatto di pesce delicato e molto raffinato, da preparare per un occasione speciale, come una cena a due durante San Valentino, oppure un cena formale.L'originale accostamento tra trota salmonata e arancia è un modo diverso e saporito di cucinare la trota, considerata un pesce non molto raffinato; con questa ricetta pero', il risultato sarà una pietanza gustosa e particolare, dall’effetto visivo molto elegante ed accattivante.Inoltre con il fondo di cottura della trota all'arancia potrete preparare una gustosa salsa di accompagnamento che risulta il tocco in più di un piatto assolutamente da provare!