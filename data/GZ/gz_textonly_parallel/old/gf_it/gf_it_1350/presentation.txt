La torta di albumi e cacao è un dolce soffice, goloso e profumato... una torta buonissima per tutta la famiglia, perfetta per utilizzare gli albumi che di solito avanzano in cucina, magari dopo aver preparato la crema pasticcera o lo zabaione. Un impasto eccezionale, reso così soffice grazie anche all’aggiunta dello yogurt e degli albumi montati a neve fermissima. Una nuvola di dolcezza dal sapore ricco e goloso, dalla morbidezza unica che si mantiene per più giorni! Una torta dal gusto di cioccolato perfetta da preparare per la colazione o la merenda, senza burro e senza tuorli adatta a tutta la famiglia! 