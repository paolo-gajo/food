Impossibile resistere a una ricca e appetitosa lasagna fumante! Intramontabile piatto della domenica che ritroverete qui in una versione nuova: lasagne con zucchine, pomodori confit e salsiccia. Soltanto descrivere questa delizia solletica le pallile gustative: tra le sfoglie di pasta è racchiuso un ragù espresso dalle note primaverili realizzato con zucchine e salsiccia. I pomodorini confit, pazientemente arrostiti al forno con le erbe aromatiche, doneranno un tocco agrodolce e raffinato al piatto. Se anche per voi non è domenica senza lasagna, provate questa appetitosa variante!