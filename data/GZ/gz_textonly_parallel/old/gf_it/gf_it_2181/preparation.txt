Per preparare l’abbacchio a scottadito per prima cosa preparate le costolette eliminando le parti in eccesso [1] e battendo il nodino di carne delle costolette con l’aiuto di un batticarne [2]. Disponete le costolette in una pirofila, salate e pepate a piacere da ambo i lati, ungetele con l’olio [3] , profumate con l’aglio tritato
e il rosmarino fresco [4]. Lasciate le costolette così condite a marinare in frigo per circa 30 minuti. Trascorso il tempo della marinatura saranno pronte per la cottura. Scaldate una piastra di ghisa e cuocete le costolette a fuoco vivace per circa 4 minuti per lato [5], quando le costolette saranno cotte servitele il vostro abbacchio a scottadito caldissimo [6] accompagnandolo con qualche fetta di limone.