Per preparare il tris di cheesecake salate iniziate predisponendo il fondo: mettete i cracker nel mixer [1] quindi sminuzzateli finemente [2]. Ponete il burro a sciogliere in un pentolino; nel frattempo mettete i biscotti sminuzzati in una ciotola e aggiungete a poco a poco il burro sciolto [3] amalgamando per bene il tutto.
Ponete dei pirottini in una teglia da 12 muffin, versate i cracker sbriciolati e compattate bene la base [4]. Fate raffreddare il composto in frigorifero per mezz’ora o in freezer per una decina di minuti. Ora dedicatevi ai diversi ripieni. Mettete la gelatina ad ammorbidire in acqua fredda per 10 minuti; potete ammorbidire in contemporanea tutte le 3 dosi di gelatina che serviranno per i ripieni ponendole in 3 ciotole separate contenenti dell’acqua fredda [5]. Trascorsi 10 minuti, la gelatina si sarà ammorbidita, strizzatela bene e sciogliete ciascuna dose di gelatina (3 g) in 2 cucchiai di panna calda [6] e lasciatela intiepidire;
anche in questo caso procedete in contemporanea per i tre ripieni predisponendo le 3 ciotole contenenti ciascuna 2 cucchiai di panna calda [7]. Montate la panna fresca [8]: per praticità potete montare in un'unica ciotola la dose totale di panna (210 g) che poi andrete a dividere in 3 porzioni uguali [9] che serviranno per i 3 ripieni. Dedicatevi ora ai ripieni.
RIPIENO ALLE OLIVE: ponete in una capiente ciotola il formaggio fresco spalmabile alle olive [10], unite i capperi tritati [11] e amalgamate la crema, incorporate la miscela di panna con la gelatina [12]
Prendete una porzione di panna montata e unitela alla crema di formaggio alle olive [13] mescolando per amalgamare bene il composto, la crema alle olive è pronta, conservatela in frigorifero. RIPIENO AL PROSCIUTTO: ponete in una ciotola il formaggio fresco spalmabile al prosciutto [14], tritate al coltello i pomodori secchi e uniteli alla crema [15], amalgamate il composto e unite la gelatina sciolta nella panna.
Aggiungete al composto un'altra porzione di panna precedentemente montata [16] e mescolate fino a ottenere una crema omogenea. La crema al prosciutto è pronta conservatela in frigorifero. RIPIENO AL SALMONE: ponete in una ciotola il formaggio fresco spalmabile al salmone [17], unite l’aneto tritato [18], amalgamate il composto e unite la gelatina sciolta nella panna.