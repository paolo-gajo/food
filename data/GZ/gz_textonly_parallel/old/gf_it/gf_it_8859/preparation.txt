Per preparare la crostata di ciliegie fresche come prima cosa realizzate la frolla. Nel contenitore di un mixer versate la farina, la scorza di limone [1], il burro a cubetti [2] e lo zucchero a velo [3]. 
Unite poi anche il lievito [4], il sale [5] e l'uovo leggermente sbattuto [6]. 
Azionate il mixer fino ad ottenere una consistenza omogenea [7], poi trasferite su un piano e lavorate rapidamente, giusto il tempo di compattare la frolla [8]. Avvolgete il panetto ottenuto nella pellicola per alimenti [9] e lasciate riposare in frigorifero per un'ora. 
Nel frattempo denocciolate le ciliegie [10] e trasferitele in una ciotola. Unite lo zucchero [11], la scorza di limone [12] e mescolate bene. 
Coprite con la pellicola [13] e lasciate macerare fino a che la frolla non sarà pronta. A questo punto riprendete il panetto dal frigo e stendetelo utilizzando poca farina [14]: dovrete ottenere uno spessore di circa 4 mm [15]. 
Utilizzando un coppapasta da 7 cm ricavate un disco di frolla [16]. Prendete una ciliegia (ricordatevi di conservare il succo di macerazione, perché servirà successivamente) e sistematela al centro del disco [17]. Sollevate i bordi in modo da incastonarla all'interno [18] 
e lavorate con le mani per ottenere una forma sferica [19]. Fate la stessa operazione fino a terminare le ciliegie; potete reimpastare i ritagli di frolla e stenderli nuovamente prima di copparli. Una volta che avrete realizzato le palline [20], disponetele all'interno di uno stampo da 20 cm in superficie e 18 cm alla base. 
Una volta che avrete riempito l'intero stampo [22], spennellate la torta con il succo di macerazione delle ciliegie [23] e guarnite con le scaglie di mandorle [24]. 
Quando le avrete distribuite su tutta la superficie [25], cuocete la crostata di ciliegie fresche in forno statico preriscaldato a 180° per 30 minuti nel ripiano centrale. Sfornate [26] e lasciate raffreddare prima di sformarla e servirla [27]. 