I carciofi sono la vostra passione e vorreste gustarli tutto l’anno? Ecco la nostra ricetta per conservare il cuore di questi ortaggi primaverili in modo semplice e saporito: carciofi sott’olio, una tipica conserva di verdure che da sempre le nostre nonne preparano per sfruttare al meglio i frutti di stagione. Questi deliziosi carciofi sott’olio sono un’ottima soluzione per un antipasto last-minute quando avete ospiti improvvisi e poco tempo per preparare! Come il paté di carciofi, sono perfetti da accompagnare a fettine di pane tostato o per arricchire un buffet di appetitose leccornie, un'idea gustosa e genuina per stuzzicare l’appetito dei vostri commensali!