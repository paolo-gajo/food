Per preparare la minestra di patate iniziate portando a bollore il brodo vegetale in una pentola, poi occupatevi delle patate: pelatele [1] e tagliatele a fette [2] e poi riducete ciascuna fetta a cubetti di circa 1 centimetro [3].
Ora passate alla preparazione del soffritto: tritate la cipolla [1] poi, in una pentola capiente, versate l'olio e aggiungete il trito di cipolla [5] lasciandola stufare per una decina di minuti e bagnandola all'occorrenza con un mestolo di brodo caldo per evitare che si bruci [6].
Trascorsi 10 minuti, aggiungete le patate a cubetti [7]. Poi unite insieme i rametti di timo e rosmarino (tenendone da parte uno di timo) con uno spago da cucina e aggiungeteli in pentola [8]. Coprite tutto con il brodo bollente [9] e lasciate cuocere per 20 minuti.
Dopo 20 minuti togliete il bouquet aromatico utilizzando una pinza da cucina [10] e aggiungete il riso [11]. Potete usare sia il riso Arborio che quello Carnaroli. Aggiungete nuovamente il brodo bollente fino a coprire tutto il riso e la patate [12].
Unite poi il concentrato di pomodoro [13] e mescolate bene per farlo amalgamare [14]. Aggiungete anche il sale [15]
e il pepe [16] e proseguite la cottura per altri 20 minuti, unendo altro brodo al bisogno. Quando il riso e le patate saranno arrivati a cottura, unite il Grana Padano [17] e aggiungete un'ultima mescolata di brodo [18] ed, eventualmente, aggiustate ancora un po' di pepe.
Unite le foglioline di timo del rametto che avete precedentemente tenuto da parte [19] e mescolate un'ultima volta [20] prima di servire [21]: la vostra minestra di patate Ã¨ pronta per essere gustata!