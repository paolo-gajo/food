Ormai lo sapete che amiamo trasformare le ricette della tradizione... ci piace renderle più moderne e appetitose, ma non ci piace discostarci troppo dalla versione originale. Così per la stagione estiva abbiamo preparato questi spiedini di polpo e patate, per gustarli non avrete bisogno di forchetta e coltello, quindi potrete servirli per il vostro aperitivo o per una standing dinner magari in terrazza o in riva al mare! Il polpo viene cotto a lungo e raffreddandosi nella sua acqua resterà morbidissimo e la panatura croccante, profumata al limone, sprigionerà una ventata di freschezza che stuzzicherà le vostre papille gustative! 