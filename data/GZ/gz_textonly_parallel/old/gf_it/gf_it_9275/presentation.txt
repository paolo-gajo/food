Basta un mixer, pochi ingredienti e il gioco è fatto! Anzi, il dolce è pronto! Parliamo del pan di mandarino, una ricetta che ricalca il procedimento del pan d'arancio, pan di limone e pan di pesche che siamo certi avrete già assaggiato per la colazione o la merenda. Anche questa torta si prepara molto velocemente e il risultato è un dolce soffice che sprigionerà il profumo di questo tipico frutto invernale già al taglio della prima fetta! Cospargete con dello zucchero a velo se desiderate e... buon pan mandarino a tutti!