Per preparare il pan di mandarino, lavate e asciugate le clementine. Poi prendetene 300 g dalla dose totale e tagliatele grossolanamente mantenendo la buccia (1-2). Mondate il resto delle clementine [3], 
dividetele a metà [4]. Poi versate nel mixer le clementine sbucciate e quelle tagliate grossolanamente intere, lo yogurt [5], le uova [6]
lo zucchero [7], l’olio di semi [8], la farina [9]
e il lievito per dolci [10]. Quindi mettete il coperchio e azionate le lame del mixer [11] finché tutti gli ingredienti non saranno del tutto amalgamati [12]. 
Imburrate e infarinate una teglia a cerniera del diametro di 20 centimetri (13-14). Versate il composto all'interno [15] 
e a questo punto [16] infornate a forno statico preriscaldato a 180° e cuocete per circa 75 minuti (se dopo i primi 30 minuti vi accorgete che la superficie si dora troppo, potete coprire con carta da forno e proseguire la cottura). Una volta pronta sfornatela e lasciatela intiepidire prima di sformarla [17] e servitela semplice [18] o con una bella spolverata di zucchero a velo!