Per preparare i biscotti con farina di riso nella ciotola della planetaria munita di gancio a foglia versate il burro freddo, lo zucchero di canna [1], il sale [2] e la scorza di limone [3]. Lavorate per un paio di minuti.
Aggiungete sia l'uovo intero [4] che il tuorlo [5]. Lavorate ancora per un paio di minuti con il gancio a frusta. Aggiungete la farina di riso [6] 
e il lievito [7], impastate ancora fino a ottenere un composto omogeneo [8]. Trasferite l’impasto sul piano di lavoro, formate un panetto e avvolgetelo con pellicola [9]. Lasciate riposare l’impasto almeno 1 ora in frigorifero. 
Recuperate l'impasto rassodato dal frigo [10]. Prelevate dei pezzetti di circa 30 g [11] e formate delle palline con le mani [12]. 
Adagiate le palline di frolla su una placca con carta forno e schiacciatele leggermente con le dita [13]. Con queste dosi otterrete circa 32 biscotti, potrete quindi realizzare più infornate [14]. Cuocete in forno statico preriscaldato a 180° per 15 minuti. Sfornare. A cottura ultimata [15] lasciateli raffreddare bene sulla teglia prima di gustarli.