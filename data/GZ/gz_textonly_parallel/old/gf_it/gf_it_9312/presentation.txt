Cosa c'è di meglio di un cabaret di biscotti casalinghi per addolcire il pomeriggio? Piccole delizie da gustare con il tè per una golosa pausa, da personalizzare secondo le esigenze, come questi biscotti con farina di riso senza glutine, semplici da realizzare e alla portata di tutti! Friabili e golosi ricordano nella forma i biscottini al burro con marmellata o quelli farciti con Nutella. Arricchite il vostro ricettario di delizie gluten free anche con i nostri golosi diamantini, perfetti per una dolce pausa, o i frollini senza glutine da inzuppare nel latte a colazione!