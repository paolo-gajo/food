Dopo i cake pops, ovvero le piccole palline su stecco, ecco che vi presentiamo i pie pops: piccole tortine su stecco in versione salata.I pie pops sono un’idea originale e simpatica per decorare la vostra tavola e i vostri buffet con gusto e soprattutto rappresentano anche un accattivante antipasto finger food da proporre ai più piccoli. Realizzarli è semplice: si preparano due tipi di pasta brisèe, una aromatizzata al pomodoro che conferisce alla pasta un colore rosso e una pasta brisèe a base di spinaci per renderla di colore verde. Con le sfoglie colorate si ricavano delle simpatiche formine con gli stampi da biscotti da farcire con ripieni sfiziosi.