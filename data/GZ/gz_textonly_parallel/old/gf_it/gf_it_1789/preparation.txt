Per preparare l'acquasale come prima cosa lavate tutte le verdure; poi occupatevi del sedano. Utilizzando un pelaverdure eliminate i filamententi esterni [1] e con un coltello incidetelo a metà nel senso della lunghezza [2]. In ultimo tagliatelo a listarelle spesse circa mezzo cm [3].
Passate alla cipolla, tagliate anche questa a listarelle dello stesso spessore [4] e tenetela da parte. Prendete i pomodorini e divideteli in 4 spicchi, poi dividete ogni spicchio a metà in modo da ricavare 8 pezzi da ogni pomodorino. In ultimo occupatevi dei cetrolini bianchi, non sarà necessario sbucciarli; divideteli prima a metà nel senso della lunghezza [6]
e poi ricavate delle mezze lune spesse circa mezzo cm [7]. Ora che tutte le verdure sono state tagliate munitevi di un piatto fondo piuttosto capiente, in cui dovrete versare prima l'acqua [8] e poi l'olio [9].
Aggiungete anche un pizzico di sale [10] ed emulsionate il tutto con una frusta [11]. Versate al suo interno i pomodorini [12],
i cetrioli [13], la cipolla [14] e in ultimo il sedano [15].
Mescolate il tutto con un cucchiaio [16], adagiate le friselle intorno al piatto [17] e servite l'acquasale [18]!