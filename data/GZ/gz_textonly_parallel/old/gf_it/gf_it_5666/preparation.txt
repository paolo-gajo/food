Per preparare i Turkey sandwich cominciamo dalla mela. Dopo averla sciacquata e asciugata, eliminate il torsolo [1] e con la mandolina tagliate a fettine sottili [2]. Bagnatele con il succo di limone, eviterete che si scuriscano [3].
Mettete da parte e passate al pomodoro. Sciacquatelo, asciugatelo e tagliatelo a fette sottili con un coltello [4]. Poi sciacquate le bietole, scolatele [5] e spostatevi ai fornelli. In una padella versate dell'olio e uno spicchio d'aglio a fettine e un peperoncino sminuzzato [6].
Quando l'aglio avrà dato il suo sapore eliminatelo con una ramina [7] e aggiungete le bietole [8]. Spadellatele per pochi minuti a fuoco vivo e poi spegnete [9].
Ora preparate la salsa. Versate 3 spicchi d'aglio puliti nel mortaio e pestateli per bene [10] fino a ridurli in crema [11]. Quindi in in una bacinella sbattete con la frusta il tuorlio insieme al sale [12]
e due gocce di succo di limone [13] e versate a filo l'olio di semi [14]. Quando avrà preso consistenza la maionese allora aggiungete la restante parte di succo di limone [15]
e la crema d'aglio [16] Mettete da parte e recuperate le fette di fesa di tacchino. Battetele leggermente con il batticarne o un pestello [17]. Arroventate per bene una griglia e aggiungete in superficie sale, pepe e un giro d'olio [18].
Grigliate le fette e lasciate che prendano un bel colore prima da un lato [19] e poi dall'altro: non dimenticate di usare delle pinze per girare [20]. Manca l'ultima preparazione prima di comporre i panini: tostare il pane. Lasciatele dorare velocemente in padella le fette di pane [21].
Componete ora i Turkey sandwich. Su una fetta di pane versate un po' di maionese all'aglio [22], poi le erbette, i pomodori [23] le fettine di mela [24]
e la fesa di tacchino [25]. Ricominciate ma al contrario, quindi fettine di mela, pomodori [26], erbette e la fetta di pane con la maionese. Buon appetito! [27]