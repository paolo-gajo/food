Per preparare gli asparagi in sfoglia con crudo iniziate pulendo gli asparagi, eliminate le parti bianche dei gambi [1] e raschiateli per eliminare le parti esterne più dure(clicca qui per vedere come). Raccoglieteli in un mazzetto legato con dello spago da cucina e bolliteli in acqua salata per 8/10 minuti, fino a che saranno cotti ma ancora croccanti. Scolate gli asparagi, lasciateli raffreddare e asciugare. Stendete il rotolo di pasta sfoglia, spianatelo leggermente con un mattarello e ricavate con un coltello 8 strisce di pasta [2] larghe circa 3 cm. Stendete le fette di prosciutto crudo, cospargeteli di scaglie di grana [3],
adagiatevi gli asparagi e arrotolatevi il prosciutto crudo intorno [4]. Utilizzate le strisce di pasta sfoglia per avvolgere gli asparagi con prosciutto crudo a spirale. Spennellate gli asparagi in sfoglia con l’uovo sbattuto, [5] su tutta la superficie e adagiateli su una placca foderata con carta da forno e cuocete per 15 minuti a 200°C, fino a quando la sfoglia sarà cotta e ben dorata [6]. Servite gli asparagi in sfoglia con prosciutto crudo ben caldi!