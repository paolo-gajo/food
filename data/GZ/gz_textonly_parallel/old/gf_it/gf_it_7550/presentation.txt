Sarà che a noi piacciono le cose semplici, ma queste ciambelline salate veloci ci hanno davvero conquistato. Realizzate con un impasto simile a quello per la pizza, ma con la differenza che non è necessaria una lunga lievitazione; utilizzando il lievito istantaneo infatti i tempi si accorciano moltissimo, ma le ciambelle salate veloci non ne risentiranno a livello di gusto. Potete scegliere il ripieno che più amate, verdure, formaggi, salumi o salmone... farcitele con ciò che più amate, in base alla stagione e all'occasione le ciambelle salate veloci saranno un rustico perfetto da servire per antipasto o un ottimo finger food per arricchire un buffet di compleanno, magari insieme alle ciambelle pizza! Provate anche la nostra ciambella salata, perfetta da servire a fette!