Per preparare il poke bowl vegetariano cominciate dal tofu. Tagliatelo prima a fette [1] e poi a dadini grossi 1 cm [2]. Radunate i pezzi in una ciotola e condite con 3 cucchiai di salsa di soia [3], 
il succo di mezzo lime [4], un peperoncino pulito e tagliato a rondelle [5], il sesamo nero [6], e mondate e
una grattata di sale rosso delle Hawaii [7]. Mescolate per bene e lasciate marinare per un’ora [8]. Nel frattempo versate il riso in una pentola con abbondante acqua bollente e salata [9]. 
Non appena il riso sarà cotto scolatelo [10] e conditelo con un filo d’olio di sesamo [11], poi lasciate raffreddare. Intanto passate alle verdure, lavatele tutte. Spuntate la zucchine, tagliatela prima a fettine [12], 
poi a tocchetti regolari [13]. Sbucciate la carota e ricavate dei cubetti della stessa dimensione [14]. Eliminate i semini interni dal peperone e tagliate anche questo a tocchetti [15]. 
Tagliate i pomodorini a metà [16] e con una mandolina ricavate delle fettine sottili di ravanelli [17] e di cipolle. Trita finemente le noci [18], trasferiscile in una ciotola 
e aggiungi il sale rosso [19] e i semi di sesamo misti [20]. Mescolate, tenete da parte e passate alla cottura. Scalda una padella, versa all'interno il tofu insieme alla sua marinatura e scottalo a fiamma vivace fino a che il liquido si sarà ritirato. 
Nel frattempo in un altro tegame versa un filo d'olio di sesamo, aggiungi carote, peperoni e zucchine [22]. Condisci con il sale rosso [23] e cuoci per pochissimi minuti. Dovranno rimanere croccanti e dorate. Sbuccia il mango e ricava delle fettine sottili [24]. 
Fai la stessa cosa con l'avocado, ricavando delle fettine leggermente più spesse [25]. Ora è tutto pronto, non vi resta che impiattare. Disponete il riso in una ciotola, aggiungete le verdure saltate in un angolo e mettete accanto il tofu [26]. In un altro angolo disponete le fettine di mango, quelle di avocado [27]
la cipolla, i ravanelli [28] e i pomodorini. Condite con poco succo di lime [29] e il trito di noci e sale. Il poke bowl vegetariano è pronto, non vi resta che servirlo [30]. 