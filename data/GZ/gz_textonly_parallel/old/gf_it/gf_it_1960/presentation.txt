L’arrosto, con il suo sughetto invitante e la sua carne succosa, è l'immancabile piatto della domenica. Ve lo abbiamo proposto in diverse versioni, di tacchino o di maiale, alla birra e perfino farcito alle prugne. E oggi vi sveliamo i segreti per realizzare un'altra succulenta variante: l'arrosto all’arancia, una pietanza dal gusto molto raffinato, accompagnata da una deliziosa salsa al profumo di agrumi e da spicchi di arancia pelati. La lenta cottura della carne restituirà un gustoso fondo di cottura da insaporire con un aromatico Brandy. Il risultato è un secondo piatto appetitoso, perfetto per i vostri menu invernali!