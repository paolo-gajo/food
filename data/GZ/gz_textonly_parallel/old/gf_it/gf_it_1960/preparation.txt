Per realizzare l'arrosto all'arancia per prima cosa pelate l’arancia a vivo [1] e tagliatela a rondelle [2]. Mondate e affettate la cipolla [3]. Poi legate la carne seguendo la nostra scheda come legare l'arrosto.
In un tegame abbastanza grande versate il burro e un filo d’olio [4]. Aggiungete dunque la cipolla e fatela rosolare a fuoco dolcissimo [5]. Alzate la fiamma e adagiate l’arrosto [6].
Rosolate la carne a fuoco vivace da parte a parte [7].Trasferite la carne [8] e le cipolle [9] in una teglia da forno.
Adagiate in superficie le fettine di arancia pelate a vivo [10]. Cuocete in forno statico preriscaldato a 170°, avendo cura di monitorare la cottura con una sonda posta al cuore della carne e cuocete finché non raggiungerà una temperatura pari a 60° (ci vorranno circa 40-45 minuti). Durante la cottura irrorate di tanto in tanto la superficie con il fondo [11]. Tirate la carne fuori dal forno [12].
trasferitela su di un foglio di stagnola rivestito internamente con carta forno. Avvolgetevi la carne [13] e fatela riposare giusto il tempo di occuparvi del sughetto che accompagnerà l’arrosto. Trasferite le cipolle e le arance cotte insieme all’arrosto in un tegame e aggiungetevi il succo d’arancia [14], il brandy [15]
e il vino bianco [16]. Salate e fate cuocere, lasciando che la parte alcolica evapori del tutto. A parte preparate una ciotolina in cui diluite con un cucchiaino d’acqua i due cucchiaini di maizena [17] e mescolate [18].
Aggiungete dunque questo composto al sughetto [19] e fate restringere quanto basta [20]. Frullate il sughetto con un mixer a immersione [21] e tenetelo in caldo in un pentolino.
Tagluiate un'arancia a fettine [22], poi eliminate lo spago che avvolge la carne [23] e affetatela [24].
Prendete un piatto di portata, versate sul fondo uno strato di sughetto, poi adagiate le fettine di carne [25], quelle di arancia e salate a piacere con il fior di sale [26]. Irrorate con il sughetto anche la superficie e servite l'arrosto all'arancia ben caldo [27].