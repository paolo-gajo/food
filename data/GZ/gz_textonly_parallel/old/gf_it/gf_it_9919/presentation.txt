Le cosce di pollo croccanti e saporite sono un evergreen della cucina casalinga. La doratura esterna che le rende così appetitose e irresistibili è un’attrazione per tutta la famiglia. Ispirandoci a questo classico della cucina, abbiamo provato altre varianti stuzzicanti... qui ve le proponiamo in un secondo piatto dai sapori decisamente invernali: le cosce di pollo al forno con mele sono deliziosi fusi profumati con un trito di spezie ed erbe sapientemente miscelate per insaporire in modo genuino. La caratteristica più originale sarà l'accompagnamento di mele che, invece di essere sgranocchiate come snack o cotte al forno come rustico dessert, saranno saltate in padella risultando così morbide e saporite, un modo gustoso per farvi scoprire il lato dolce-salato della frutta!