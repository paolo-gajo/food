Per realizzare le crepes suzette inziate dall'impasto di base: mettete in una ciotola dai bordi alti la farina setacciata [1], lo zucchero semolato, i semi di mezza bacca di vaniglia, un pizzico di sale e il latte. Lavorate il composto con una frusta a mano o con uno sbattitore elettrico fino a che sarà liscio [2]. In una terrina a parte sbattete con una forchetta le uova, poi aggiungetele agli altri ingredienti [3] e continuate a mescolare.
Sciogliete il burro in un pentolino a fuoco basso e fatelo intiepidire, poi aggiungetelo all’impasto per le crepes e mescolate accuratamente. Infine aggiungete all’impasto la buccia di mezza arancia grattugiata [4]. Mescolate bene gli ingredienti per ottenere un impasto denso senza grumi [5]. Coprite l’impasto con pellicola trasparente e lasciatelo riposare per almeno mezz’ora in frigo. Trascorso il tempo di riposo, riprendete l’impasto delle crepe, munitevi di una padella da crepe, piatta e con i bordi bassi, scaldate la padelle, versate un mestolo di impasto [6] e cuocete la prima crepe ruotando la padella per distribuire il composto su tutta la superficie.
Cuocete le crepe su entrambi i lati girandole con una spatola [7]. Man mano che cuocete le crepes trasferitele su un piatto una sopra l’altra per non farle asciugare [8]. Ripiegate le crepe in 4 per ottenere dei piccoli ventagli [9].
Ora preparate la salsa, grattugiate la scorza di 3 arance [10], spremetene il succo e filtratelo [11] grattugiate anche la scorza del limone, spremete il succo del limone [12]
spremete il succo e filtratelo attraverso un colino [13]. Ponete il burro in una padella insieme allo zucchero [14] e scioglieteli a fuoco basso mescolando con un cucchiaio di legno [15], usate una padella in acciaio, ideale per flambare.
Aromatizzate con la scorza delle arance [16], del limone [17] versate il succo di arancia [18]
e quello di limone [19]. Fate cuocere la salsa a fuoco basso finché lo zucchero non si sarò sciolto [20] poi immergete le crepes nella salsa all’arancia per insaporirle [21].
A parte in un pentolino scaldate il Grand Marnier [22] e poi versatelo nella padella con le crepes [23], ora incendiate il liquore per il flambé, per spegnere la fiamma basterà coprire la padella con un coperchio. Le crepes suzette sono pronte per essere gustate [24], i più golosi possono accompagnarle con una ganache al cioccolato preparata sciogliendo il cioccolato fondente nella panna.