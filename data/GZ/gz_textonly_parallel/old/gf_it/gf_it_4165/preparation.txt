Per preparare il riso al salto, per prima cosa ungete un piatto [1] e dividete il riso in 4 parti uguali (se non sai come preparare il riso giallo guarda come fare cliccando qui), poi prendetene una porzione e schiacciatela con il dorso di un cucchiaio [2] fino a formare un disco sottile. Scaldate una padella del diametro di 24 cm e versate al centro di essa un cucchiaio di burro chiarificato [3] (se non sai come prepararlo, guarda come ottenerlo cliccando qui); trasferite il disco di riso in padella servendovi di una paletta sottile e lunga con la quale passerete sotto al riso staccandolo dal piatto. Se durante questa operazione il disco si romperà, non preoccupatevi: ricomponetelo nella padella stessa aiutandovi col dorso del cucchiaio.
Fate friggere il riso a fuoco moderato per almeno 5 minuti [4] (il riso deve diventare rossiccio), poi appoggiate un coperchio (o un piatto) sopra la padella [6] e capovolgete il tutto. Lasciate scivolare il disco di riso dal coperchio nella padella e poi fatelo friggere per altri 5 minuti sull’altro lato, fino a che diverrà ben dorato. Mano a mano che preparerete i dischi di riso al salto, poneteli in un piatto e teneteli al caldo in forno a 60°. Una volta che tutti e 4 i dischi saranno pronti, serviteli cospargendoli con un cucchiaio di grana grattugiato.