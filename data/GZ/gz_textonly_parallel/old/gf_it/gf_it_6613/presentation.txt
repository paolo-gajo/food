Cremosa, fresca e scioglievole: un dolcissimo peccato di gola! La torta tres leches è una ricetta molto diffusa in America Latina e conosce tante versioni nei vari Paesi, tutte accomunate dall'uso di tre tipi diversi di latte per realizzare un'insolita bagna: latte condensato, latte fresco e panna montata. La torta tres leches infatti è formata da una base tipo pan di spagna la cui consistenza unica e ideale è dovuta proprio a questa particolare bagna, che lascia il dolce fresco e morbido. Per guarnire invece, potrete realizzare tanti ciuffi di panna montata e servire la torta tres leches in golose fette per un delizioso fine pasto con un buon caffè!