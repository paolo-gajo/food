Le crocchette di patate con cuore filante di mozzarella e prosciutto sono croccanti e soffici al tempo stesso. Possono essere servite come finger food per un aperitivo, ideale da servire caldo. Sono preparate con una purea di patate arricchita con uova, formaggio grattugiato e noce moscata, racchiusa in una panatura dorata e croccantissima. Queste crocchette di patate vanno servite appena pronte per avere la gustosa sorpresa del cuore filante di mozzarella, esaltato dalla sapidità e delicatezza del prosciutto cotto. Adulti e bambini apprezzeranno sicuramente questa sfiziosa ricetta: servitela e sarà subito festa!