Per preparare i cestini panna e fragole cominciate strotolando la pasta sfoglia [1], incidete con un coltellino liscio [2] ottenendo così 6 quadrati da 6x6cm della stessa grandezza [3] (le parti avanzate potrete utilizzarle per realizzare dei piccoli grissini di sfoglia). 
Adagiate ogni quadrato di sfoglia in uno stampino per muffin, precedentemente foderato con carta da forno. [4] Bucherellate la sfoglia con una forchetta [5] e passate alla cottura [6]. 
I cestini cuociono in forno ventilato preriscaldato a 180°, per circa 18-20 minuti (o finché la pasta sfoglia non avrà assunto un bel colore dorato) [7]. Sfornate i cestini di sfoglia e fateli raffreddare completamente. Nel frattempo pulite le fragole, affettatele [8] e riducetele a pezzetti [9]. 
Conditele con lo zucchero semolato [10], mescolate e conservatele in frigorifero fino al momento dell’utilizzo [11]. Mettete la panna ben fredda in una ciotola ed iniziate a montarla con le fruste elettriche [12], 
dopo 1 minuto aggiungete lo zucchero a velo [13] e montate a neve fermissima [14]. Mettete la panna montata in una sac-à-poche, eventualmente potete aggiungere la panna a cucchiaiate nei cestini [15]. 
Farcite i cestini con la panna montata [16], usando un beccuccio a stella e decorate con le fragole [17]. Ecco pronti i vostri cestini panna e fragole, gustateli subito [18]!