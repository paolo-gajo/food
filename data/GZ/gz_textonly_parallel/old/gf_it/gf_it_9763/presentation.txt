Questo dessert si prepara in una manciata di minuti: non ci credete? Provate a realizzare con noi i cestini panna e fragole! Lo sappiamo, la pasticceria è tutto tranne che semplicità e fretta. Ma anche noi, di tanto in tanto, ci lasciamo andare a semplici e immediati piaceri del palato. Così abbiamo pensato di rendere commestibile anche quello che solitamente è solo un contenitore di fragole con panna: perché non srotolare della pasta sfoglia, darle la forma di un cestino e farcire le formine con il più classico degli abbinamenti? I cestini panna e fragole sono proprio una leccornia, perfetti per la bella stagione e un'alternativa ancora più veloce a dolci già di rapida esecuzione, come il ciambellone presto fatto o la torta 5 minuti!