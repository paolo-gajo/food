Per realizzare le spianatine con gamberetti aglio olio e peperoncino, versate un filo d’olio extravergine di oliva in una padella antiaderente e fate soffriggere uno spicchio d’aglio sbucciato in precedenza [1]. Nel frattempo prendete il peperoncino fresco e, dopo averlo sciacquato, affettatelo finemente [2], fatelo quindi soffriggere in padella assieme all’aglio [3].
Quando l’aglio sarà ben dorato, aggiungete i gamberetti sgusciati [4] e salateli a piacere. Fateli saltare in padella a fuoco vivo per qualche minuto, fino a quando non risulteranno ben rosolati [5]. Distribuite le spianatine su un tagliere e adagiatevi gli ingredienti aiutandovi con un cucchiaio. A questo punto le vostre spianatine con gamberetti aglio olio e peperoncino sono pronte per essere servite e gustate al momento!