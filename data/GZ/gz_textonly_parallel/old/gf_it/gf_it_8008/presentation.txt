Le spianatine con gamberetti aglio olio e peperoncino sono degli stuzzichini dal sapore vivace, perfette come antipasto e aperitivo finger food. La morbidezza dei gamberetti e il loro sapore delicato si scontrano con il gusto piccante e deciso dell’aglio e del peperoncino, creando un sodalizio irresistibile, completato dalla consistenza croccante delle spianatine. Se volete ingolosire i vostri ospiti mescolando la gustosità del mare a quella di sapori più spiccati, con le spianatine con gamberetti aglio olio e peperoncino coglierete nel segno!