Per preparare gli spaghetti con tonno e zucchine iniziate lavando e asciugando le zucchine, quindi spuntatele [1]. Con una mandolina tagliatele a fettine sottili (potete utilizzare un coltello in alternativa [2]. Poi fate scaldare l’olio in un tegame capitente Portate l’olio a 170°C, misurando con un termometro da cucina. Quindi versate poche zucchine alla volta, per non abbassare troppo la temperatura dell'olio [3]. 
Basteranno pochi istanti e saranno dorate, quindi scolatele con una schiumarola [4] direttamente su un vassoio foderato con carta assorbente [5]: tenetelele da parte. Nel frattempo lessate gli spaghetti in abbondante acqua salata [6].
Mentre la pasta cuoce versate l'olio d'oliva in una padella ampia [7] e fatevi rosolare uno spicchio di aglio [9]. Quando sarà dorato eliminatelo. Poi sgocciolate il tonno dall'olio di conservazione [9]: ne otterrete 208 g.
Fatelo scaldare a fuoco dolce in padella [10] mescolandolo con una spatola. Nel frattepo prendete un peperoncino. Incidetelo e privatelo dei semini interni [11], quindi tagliatelo a sottili listarelle [12].
Aggiungetelo al tonno [13], poi spegnete il fuoco. A questo punto la pasta sarà al dente: scolatela (lasciando poca acqua di cottura da parte) direttamente nella padella con il tonno [14] e aggiungete le zucchine fritte e accendete il fuoco a fiamma bassa per qualche istante [15]. Se necessario unite poca acqua calda per mantecare la pasta.
Spegnete il fuoco, unite le foglioline di timo precedentemente sciacquate [16], regolando di sale se necessario [17] e pepe. Mescolate bene gli ingredienti. A questo punto i vostri spaghetti con tonno e zucchine sono pronti per essere impiattati [18]