Sapore di mare e profumo di limone… con i calamari alla griglia al limone sulla tavola vi sentirete già in vacanza! Una versione ancora più sfiziosa dei classici calamari ripieni, arricchita con una morbida farcia a base di pane e basilico che contrasta con la consistenza soda dei calamari. Facile da preparare e da cuocere su una comune bistecchiera, questo gustoso secondo di pesce non ha nulla da invidiare alle portate di un ristorante sulla spiaggia… in attesa della tanto agognata partenza, quindi, portate direttamente il mare a casa vostra con la ricetta dei calamari alla griglia al limone, magari insieme a un’intramontabile frittura!