La Pasqua si avvicina ma ancora non avete stilato il menù per questa Domenica speciale da trascorrere con i vostri parenti? Dopo aver scelto tra i nostri migliori primi piatti di Pasqua quello che più vi attira, non vi resta che pensare al secondo. A nostro parere un piatto a base di agnello proprio non può mancare... oggi vogliamo proporvi il carrè d'agnello al timo e lardo di Colonnata. Un secondo piatto raffinato dai gusti delicati ma decisi allo stesso tempo, speziato e profumato. La carne resterà tenera, rosa e succosa proprio grazie alla bardatura col lardo che permetterà di mantenere tutti i succhi all'interno! 