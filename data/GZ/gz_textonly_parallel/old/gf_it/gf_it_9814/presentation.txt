Le lasagne sono uno dei piatti più classici sempre molto apprezzati da grandi e piccini: ogni volta che fanno la loro comparsa sulla nostra tavola vanno sempre a ruba! In questa ricetta, al posto della tradizonale sfoglia all'uovo, abbiamo riunito gustosi ingredienti di stagione che si alternano in un invitante mix di sapori: una morbida zucca, aromatizzata dal timo e dal rosmarino, avvolta da una deliziosa crema di funghi champignon e fettine di scamorza dolce. In un solo piatto assaporerete tutta la bontà e il profumo dei più tipici sapori autunnali: indossate i grembiuli e fatevi conquistare da questa prelibatezza!