Per preparare le lasagne di zucca con crema di funghi e scamorza sbucciate la zucca [1], tagliatela in 4 parti e pulite i filamenti e i semi interni. Tagliatela 10 g a cubetti [2] e il resto a fette dello spessore di 1 cm con una mandolina [3].
Foderate una leccarda con un foglio di carta da forno e distribuite le fette e i cubetti di zucca [4], versando un filo di olio [5]. Condite con il rosmarino e il timo, conservando 2 rametto di entrambi (vi serviranno successivamente), e regolate di sale [6] e pepe a vostro piacimento; fate cuocere in forno ventilato a 190° per 12 minuti (o a 210° per circa 20 minuti se in forno statico).
Quando le fette di zucca saranno ben dorate [7], sfornate e lasciate intiepidire. Procedete quindi con la pulizia dei funghi: con un coltellino affilato dalla lama liscia cominciate a eliminare la parte terrosa sul gambo, raschiandolo con delicatezza fino ad eliminare qualsiasi traccia di terra [8]. Se i funghi sono abbastanza puliti, eliminate i pochi residui di terra con un pennello oppure con un panno di cotone [9] (se invece sono ancora molto sporchi, passateli velocemente sotto un getto di acqua corrente fredda).
Terminata la pulizia, tagliate i funghi interi nel senso della lunghezza [10]. In una padella antiaderente fate rosolare l’aglio in camicia con un filo d’olio e un rametto di rosmarino [11], il tempo necessario per insaporire l’olio. Togliete il rosmarino con una pinza da cucina [12] e
versate i funghi affettati [13], regolando di sale [14] e pepe. Aggiungete anche qualche fogliolina di timo che avete tenuto da parte per aromatizzare [15].
Eliminate l’aglio [16] e da ultimo versate la panna [17], facendo cuocere a fuoco vivace per 5 minuti e mescolando di tanto in tanto con un cucchiaio di legno o con una spatola. Quando i funghi saranno pronti, trasferite il tutto in una ciotola e con un frullatore ad immersione frullate [18]
fino ad ottenere una crema densa ed omogenea [19]. Ora potete comporre le vostre lasagne: prendete una pirofila di 26x20 cm e distribuite sul fondo le fettine di zucca (private dei rametti di rosmarino e timo) [20]. Tagliate 20 g di scamorza a cubetti e il resto a fettine [21].
Coprite con le fettine di scamorza [22] e la crema di funghi, poi spolverizzate con il formaggio grattugiato [23]. Proseguite con la stessa farcitura fino a creare 3 strati e terminate con uno strato di zucca a cubetti [24] e
con la scamorza a dadini [25]. Infine aggiungete il Parmigiano grattugiato, qualche fogliolina di timo e un filo di olio [26]. Cuocete in forno statico preriscaldato a 180° per 12 minuti (o a 160° per 8-10 minuti se in forno ventilato), poi passate sotto il grill per 4 minuti. A cottura ultimata sformate le lasagne di zucca con crema di funghi e scamorza [27] e lasciatele intiepidire prima di servirle.