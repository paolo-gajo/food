Le crepe sono una delle ricette più amate da tutti. Grazie alla loro semplicità sono la merenda preferita dagli studenti, che si riuniscono a qualsiasi ora per prepararle insieme e farcirle, la maggior parte delle volte, con un abbondante strato di Nutella! Oggi vogliamo trasformare le semplici crepe in un dolce maestoso e invitante, perfetto da preparare per un compleanno o un'occasione speciale! La torta di crepe è composta da tanti morbidi strati, intervallati da una crema chantilly e una copertura super golosa, realizzata con una ganache al cioccolato fondente aromatizzata con cannella e arancia! La torta di crepe conquisterà i vostri ospiti, strato dopo strato e diventerà uno dei vostri cavalli di battaglia! 