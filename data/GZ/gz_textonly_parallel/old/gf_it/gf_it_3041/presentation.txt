Gli involtini di frittata sono un piatto sfizioso che si realizza arrotolando una semplice frittata in padella farcita con ingredienti appetitosi, così da dare vita a dei rotolini colorati e filanti. Per la farcitura abbiamo scelto speck e mozzarella, ma voi potete scatenare la vostra fantasia e optare per altri ripieni stuzzicanti, come il prosciutto crudo, la rucola e la scamorza proposti nel nostro rotolo di frittata farcito, un'altra ghiotta ricetta con le uova. Se desiderate una cottura più leggera e più pratica potete realizzare anche una frittata al forno. Servite gli involtini di frittata come secondo piatto, come appetizer oppure come idea alternativa da proporre in un brunch!