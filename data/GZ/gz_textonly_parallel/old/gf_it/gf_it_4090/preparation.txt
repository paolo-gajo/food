Per preparare la pasta al gorgonzola cominciate da quest’ultimo. Eliminate la scorza e affettate [1] dopodiché tagliate a cubetti [2] e versateli in un tegame insieme alla panna [3].
Unite un pizzico di pepe e accendete il fornello a bassa temperatura lasciando sciogliere il formaggio per una decina di minuti [4]. Nel frattempo portate a bollore l’acqua, salate e cuocete la pasta [5]. Quando sarà al dente scolatela e tuffatela direttamente nel condimento [6].
Mantecate a fuoco molto basso per 1-2 minuti, stemperando con poca acqua di cottura [7] per amalgamare bene la pasta al gorgonzola [8]. Spegnete il fuoco, impiattate e servite subito. Buon appetito [9]!