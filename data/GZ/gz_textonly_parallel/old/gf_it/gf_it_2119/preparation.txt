Per preparare la torta nocciole e cioccolato iniziate a tritare il cioccolato fondente grossolanamente e tenetelo da parte [1]. In una ciotola versate il burro morbido, lo zucchero [2], i semi di una bacca di vaniglia [3] e il pizzico di sale.
Lavorate con le fruste elettriche fino a ottenere una consistenza a pomata [4]. Versate anche le uova una alla volta e continuate a impastare [5]. Ora versate anche la farina di nocciole [6].
Mescolate ancora con le fruste [7] per incorporarla. In una ciotola a parte setacciate attraverso un colino la farina 00 [8] e il lievito [9].
Ora incorporate poco alla volta con un cucchiaio le polveri setacciate [10]. Togliete le fruste, versate il cioccolato tritato [11] e mescolate con una spatola. Versate il composto in una tortiera del diametro di 22 cm foderata di carta forno [12].
Livellate bene la superficie con una spatola [13] e cuocete in forno già caldo a 180° per 30 minuti, quindi abbassate la temperatura 170° e proseguite la cottura per altri 10 minuti. Sfornate la torta nocciole e cioccolato [14] e lasciatela intiepidire prima di sformarla e servirla [15].