Il ragù piace proprio a tutti ma quando si veste del sapore di mare acquista un fascino irresistibile: saporito e delicato è perfetto con la pasta fresca che ne esalta il sapore. Oggi vi proponiamo questo primo piatto: maltagliati al ragù di pesce. Una generosa dadolata di platessa, gamberi e trote dalle carni sode e gustose, incontra un ever green della cucina italiana: la passata di pomodoro. Un mix di sapori di mare ed un ricco condimento perfetto per questi maltagliati fatti a mano che con la loro porosità sono perfetti per raccogliere il ragù di pesce. Noi vi immaginiamo già portare questa meraviglia di piatto in tavola davanti ai vostri ospiti: il successo è assicurato!