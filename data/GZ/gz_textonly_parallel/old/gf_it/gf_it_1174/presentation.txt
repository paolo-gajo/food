Una pausa fresca e golosa è quello che ci serve quando il caldo inizia a farsi sentire, non credete? Perciò la soluzione a cui abbiamo pensato è quella di una cucchiaiata di cheesecake nel barattolo! Esatto, non stiamo parlando della classica cheesecake preparata nella bella teglia formato famiglia. Stavolta abbiamo pensato di sorprendervi con dei barattoli in cui formare il vostro dolce.Per rendere più scenografica la cheesecake nel barattolo abbiamo aggiunto delle fettine di fragole disposte tutto intorno al vasetto, in questo modo otterrete una bella, ma soprattutto golosa, decorazione che conquisterà vista e palato! Cosa state aspettando per fare la merenda? Prendete quei vasetti che avete conservato in dispensa, oggi si prepara la cheesecake nel barattolo!