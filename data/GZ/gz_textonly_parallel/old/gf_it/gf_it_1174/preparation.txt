Per preparare le cheesecake nel barattolo, iniziate mettendo in ammollo la gelatina in acqua fredda [1]. Continuate poi con la base di biscotti secchi: mettete a sciogliere il burro. Intanto frullate i biscotti [2] e versate le briciole in una ciotola, aggiungete il burro fuso [3]
e mescolate per creare un composto piuttosto omogeneo [4]. Quindi versate il composto di biscotti nei barattoli [5] e create uno strato ben compatto aiutandovi con il dorso di un cucchiaino. Chiudete i vasetti e riponeteli in frigorifero [6].
Intanto raschiate i semi della bacca di vaniglia e teneteli da parte [7]. Versate il latte in un pentolino e scaldate senza che raggiunga il bollore [8]. Spegnete e unite la gelatina scolandola dell’acqua in eccesso [9].
Mescolate per bene per scioglierla e lasciate intiepidire [10]. Nel frattempo montate la panna. In un’altra bacinella versate la panna insieme ai semi estratti dalla vaniglia e lo zucchero a velo [11]. Azionate le fruste a velocità media [12]
e ottenete una crema morbida (la panna non dovrà essere montata a neve) [13]. Tenete da parte mentre in un'altra ciotola versate lo yogurt bianco. Aggiungete il latte ormai tiepido [14] e mescolate bene [15].
Poi unite la panna semi montata [16] e mescolate ancora ma con delicatezza [17]. A questo punto la crema è pronta. Riprendete i barattoli dal frigo e occupatevi della decorazione interna [18].
Pulite le fragole eliminando il picciolo e tagliate a fette di circa 7-8 mm [19]. Disponetele all’interno dei barattoli in posizione verticale rivestendo così l’interno: schiacciate delicatamente le fragole verso il vetro [20] così la crema non andrà a ricoprirle [21].
Versate la crema fino a ricoprire il tutto [22], chiudete i barattoli e riponete in frigorifero per almeno 2 ore [23]: più tempo resteranno più compatterà la crema [24].
Occupatevi della coulis. Mondate le fragole e tagliatele a pezzetti [25], versatele in padella insieme all’amido di mais, il succo di limone e lo zucchero. Mescolate bene, accendete il fornello e lasciate cuocere per una decina di minuti a fiamma alta. Il tempo necessario per ammorbidire le fragole, dopodiché trasferitele in un colino posto all’interno di una ciotola e setacciate [27].
Ecco pronta la gelatina, lasciatela intiepidire. Riprendete i barattoli, apriteli e versate in superficie la composta densa [28]. Se volete potete rimettere in frigorifero i barattoli oppure consumarli subito [29]. Prima però non dimenticate di guarnire con dei frutti di bosco, una fragole e un po’ di menta. Ecco pronte le vostre cheesecake nel barattolo [30]!