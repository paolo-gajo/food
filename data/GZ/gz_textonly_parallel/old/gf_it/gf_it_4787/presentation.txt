Gli spiedini di mazzancolle al lime, miele e semi di papavero, sono un secondo piatto sfizioso e fresco dal gusto esotico. Il leggero gusto agrodolce, la semplicità della ricetta e degli ingredienti ne fanno un ottimo piatto estivo, che non appesantisce e si prepara in un batter d’occhio. Un'altra peculiarità della ricetta è l’ottimo impatto visivo che sicuramente avrà sui commensali, dovuto alla cromaticità dei graziosi semini neri di papavero che impreziosiscono gli spiedini di mazzancolle al lime e miele.