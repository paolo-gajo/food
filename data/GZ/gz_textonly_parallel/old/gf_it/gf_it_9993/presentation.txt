L'8 Marzo regalate un fiore a tutte le donne della vostra vita! Al posto della classica mimosa, quest'anno vi proponiamo di realizzare con le vostre mani un dono, tutto da mangiare! Le roselline di pan brioche sono perfette per la colazione e sono un'idea originale da portare in ufficio, per festeggiare questa giornata insieme alle vostre colleghe! Queste piccole brioche racchiudono due ripieni diversi... marmellata di arance e confettura di albicocche saranno in grado di accontentare i gusti di tutti, ma se preferite potete optare anche per altri ripieni, come pezzi di cioccolato o crema pasticcera! Se state organizzando una giornata tra amiche a casa vostra, preparate il pan brioche e realizzate questi dolcetti insieme a loro, ognuna di voi potrà personalizzare la propria rosellina in base ai suoi gusti! 