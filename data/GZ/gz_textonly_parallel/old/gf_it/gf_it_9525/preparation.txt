Per preparare le tagliatelle pasticciate al forno iniziate dalla pasta fresca all'uovo: nella ciotola di una planetaria dotata di gancio a uncino, versate la farina setacciata [1], le uova e un pizzico di paprika [2]. Azionate la planetaria per lavorare gli ingredienti [3].
Continuate ad impastare fino a quando l'impasto non sarà diventato liscio e omogeneo e si staccherà dalle pareti [4]. Formate un panetto e avvolgetelo con pellicola [5] per riporlo in frigorifero almeno 1 ora. Intanto dedicatevi al ripieno: sgranate i piselli [6]
poi tritate finemente le carote [7], la cipolla e il sedano, il timo [8] e la salsiccia privata del rivestimento esterno [9].
In una padella ampia fate soffriggere le carote, le cipolle, il sedano e uno spicchio d'aglio sbucciato con un filo d'olio. Quando il soffritto si sarà appassito, unite la salsiccia tritata [10], mescolate e fate rosolare bene, quindi unite anche il timo [11] e sfumate con il vino bianco [12].
Quando il vino sarà sfumato e la salsiccia ben rosolata, aggiungete i piselli [13] e lasciate cuocere una decina di minuti ancora, poi aggiustate di sale e pepe e spegnete il fuoco [14]. in una ciotolina, setacciate la ricotta [12]
aromatizzatela con noce moscata [16], condite con sale e pepe a piacere, poi unite il latte [17] e amalgamate gli ingredienti prima di aggiungere il ragù bianco [18].
Mescolate gli ingredienti [19] e tenete il ripieno da parte. Riprendete la pasta fresca [20] dividetela in due panetti per stenderla più facilmente. Montate la macchinetta per stendere la pasta alla planetaria, che proprio con il movimento planetario vi permetterà di tirare la sfoglia [21].
Ripetete l'operazione più volte fino a quando non diventerà sottile pochi millimetri, poi impostatela in modo da ottenere le tagliatelle [22] che potrete stendere su un setaccio o un vassoio leggermente infarinato e spolverizzate con poca farina per farle asciugare [23]. Dopo averle fatte riposare 15-20 minuti, potete cuocerle in acqua bollente in cui avrete versato poco olio (servirà ad impedire che le tagliatelle si appiccichino tra loro in cottura) [24].
Cuocete le tagliatelle 1-2 minuti [25] e scolatele al dente; ponetele in una ciotola e versate il condimento di ragù e crema di ricotta [26], quindi mescolate accuratamente [27].
Prendete una teglia 30x20 e spennellatela con il burro [28], quindi cospargetela di pangrattato sia sul fondo che sui bordi (29-30).
Versate all'interno le tagliatelle condite distribuendole uniformemente[31]; spolverizzate con il Parmigiano Reggiano [32] e fatele gratinare in forno sotto il grill a 200° per 5-10 minuti. Quindi sfornate le tagliatelle pasticciate al forno [33] e servitele ben calde!