Preparare la pasta all'uovo in casa è una vera soddisfazione, perché con ingredienti genuini si riescono a creare in poco tempo tanti formati di pasta per ricette da condividere in famiglia, come le tagliatelle pasticciate al forno. In questo caso vi proponiamo l'aggiunta di un ingrediente insolito per la pasta all'uovo: un pizzico di paprika per dare ancora più gusto alle tagliatelle!Questo piatto ricco è ideale per un pranzo domenicale o di festa: la porosità della pasta all'uovo abbraccia un condimento di ragù bianco e crema di ricotta aromatizzata con noce moscata che conquisterà i vostri commensali al primo assaggio!