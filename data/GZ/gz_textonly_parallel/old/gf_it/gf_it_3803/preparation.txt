Per preparare la panna cotta salata con coulis di pomodorini cominciate dalla base della panna cotta. In un recipiente versate la panna [1], poi spezzettate a mano le foglie di basilico e inserite anche il rametto [2]. Mescolate bene e coprite con pellicola [3] lasciando in infusione in frigorifero per almeno mezz'ora. Trascorso il tempo la panna avrà un gradevole profumo e sapore di basilico. 
Immergete la gelatina in fogli in una ciotola con acqua fredda [4] e intanto scaldate la panna e il basilico, versando il composto in un pentolino [5]. Non appena sfiorerà il bollore filtrate la panna attraverso un colino [6] 
in modo da trattenere le foglie e ottenere solo un composto liquido [7]. Scolate la gelatina e unitela alla panna [8], aggiungete poi anche il formaggio grattugiato [9]. 
Mescolate rapidamente per sciogliere il tutto [10], poi aggiustate di sale e pepe bianco. Trasferite il composto in 4 bicchierini [11], disponeteli su un vassoio [12] e trasferiteli in frigorifero a rassodare per un’oretta.
Nel frattempo preparate la coulis di pomodoro. Lavate i pomodorini e con un coltello divideteli a metà [13]. In un pentolino scaldate un filo d’olio insieme a mezzo spicchio d’aglio sbucciato e privato dell’anima [14]. Non appena il fondo è caldo eliminate l’aglio [15] e versate i pomodorini. 
Lasciateli scaldare per un minuto a fiamma media e poi sfumate con l’aceto di mele [16]. Non appena sarà evaporato aggiungete lo zucchero di canna [17], il sale e mescolate [18]. 
Unite poi anche l’acqua [19]. Quindi lasciate cuocere per 5 minuti a fuoco medio [20]. Dopodiché passate al passaverdure [20] 
trasferite nuovamente nel pentolino e cuocete per pochi minuti, fino a che non risulterà più denso [22]. Fate intiepidire e versate sulla panna cotta semi rassodata [23]. Quindi riponete in frigorifero per ancora un paio d’ore. Al momento di servirla guarnite con delle foglioline di basilico [24]. 