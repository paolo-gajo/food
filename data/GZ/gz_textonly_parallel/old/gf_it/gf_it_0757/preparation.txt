Per realizzare la frittata con pomodori e basilico mondate la cipolla e affettatela finemente [1]. Lavate e asciugate i pomodorini e poi tagliateli in quarti [2]. In una ciotola versate le uova e sbattete con una frusta [3].
Insaporite con il Parmigiano grattugiato [4], il sale [5] e la paprika dolce [6].
Sbattete ancora con le fruste per amalgamare gli ingredienti quindi aggiungete i pomodorini [7], la cipolla affettata [8] e le foglie di basilico precedentemente pulite con un panno [9].
Mescolate ancora per distribuire uniformemente gli ingredienti nell’impasto [10]. Ora passate alla cottura: scaldate l’olio in una padella antiaderente e quando sarà ben caldo, versate il composto [11] [12],
coprite con il coperchio [13] e lasciate cuocere la frittata per 10 minuti a fuoco moderato. Trascorsi i 10 minuti [14] girate la frittata: per questa operazione aiutatevi con il coperchio oppure con un piatto, appoggiate il piatto sulla padella [15]
e con un rapido movimento rovesciate la padella e trasferite la frittata sul piatto [16]. Ora lasciate scivolare la frittata nella padella così da cuocere anche l’altro lato per 5 minuti [17]. A cottura ultimata servite la frittata con pomodori e basilico ben calda [18].