Per preparare i gamberoni alla griglia come prima cosa sciacquateli sotto l’acqua per qualche secondo facendo attenzione a non romperli [1], devono rimanere interi, poi trasferiteli in uno scolapasta e lasciateli scolare [2]. Scaldate una griglia sul fuoco, non appena sarà rovente sistemate all'interno i gamberoni [3].
e lasciateli cuocere a fuoco vivace per 3 minuti, poi girateli [4] e proseguite la cottura per altri 3 minuti. Nel frattempo preparate il condimento. In una ciotolina versate l'olio, il succo del limone [5] e il prezzemolo tritato [6]. 
Unite l'aglio tagliato a pezzettini [7] e mescolate. A cottura ultimata, salate i gamberoni. Utilizzate una parte del condimento per spennellare i gamberi [8], risulteranno più lucidi e saporiti [9]. Servite i gamberoni alla griglia con il condimento rimasto. 