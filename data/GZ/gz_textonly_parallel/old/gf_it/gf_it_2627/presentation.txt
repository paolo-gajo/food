Con le arance, i frutti più aromatici della stagione invernale, abbiamo realizzato tanti dolci genuini: crostate, torte, cupcake e perfino dei french toast. Ma, poiché la semplicità paga sempre, vi proponiamo qui dei frollini golosi e profumati che si realizzano con un impasto che non richiede il riposo in frigo, rendendo così la preparazione più veloce! Scoprite con cosa abbiamo realizzato la decorazione, una piccola astuzia per rendere i vostri biscotti all'arancia ancora più speciali e un modo simpatico che vi permetterà di coinvolgere anche i più piccoli nella preparazione!