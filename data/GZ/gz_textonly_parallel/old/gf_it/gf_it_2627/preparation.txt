Per preparare i biscotti all’arancia per prima cosa assicuratevi che tutti gli ingredienti siano a temperatura ambiente. In una ciotola versate la farina, il lievito [1], lo zucchero [2] e la scorza d’arancia grattugiata [3].
Unite anche un pizzico di sale [4] e il burro a cubetti [5]. Spremete l’arancia e filtratene il succo attraverso un colino [6].
Aggiungete il succo all’impasto [7] e infine anche i tuorli [8]. Impastate a mano per raccogliere tutti gli ingredienti [9].
Poi trasferite l’impasto su una spianatoia [10] e formate due filoncini [11]. Da questi tagliate con un tarocco dei pezzetti di 30 g [12]. 
Formate con le mani delle palline [13] e adagiatele su una teglia rivestita con carta forno [14], quindi con una frusta pressate sulla superficie per lasciare l'impronta [15].
Si creerà cosi il motivo decorativo che ricorda gli spicchi dell'arancia [16]. Ora cuocete i biscotti all’arancia in forno statico preriscaldato a 180° per circa 25 minuti. Una volta pronti sfornateli [17], lasciateli raffreddare prima di servirli [18].