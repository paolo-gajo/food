La pizza romana è una delle tante varianti della pizza napoletana verace. Questa è una delle preparazioni partenopee più semplici e gustose, che richiede pochissimi ingredienti: mozzarella, pomodoro, origano, acciughe e olio extravergine di oliva adagiati su uno strato sottile di pasta per la pizza. Quella che a Napoli e dintorni viene chiamata pizza romana, in altre zone d’Italia, può venire chiamata invece pizza “Napoli” o napoletana, che in realtà contiene gli stessi ingredienti ma senza la mozzarella, con, a volte, l’aggiunta di capperi. Se preferite potete realizzare l'impasto per la pizza con il lievito madre, o quello a lunga lievitazione, o quello per la pizza in teglia e utilizzare questi ingredienti per la farcitura! 