Il salmone fresco è ricco di omega 3, grassi polinsaturi, sali minerali e vitamine… tutti validi motivi per cucinarlo più spesso! Oggi vi proponiamo di utilizzarlo per realizzare un primo piatto semplice e sfizioso al tempo stesso, i paccheri al salmone. La robiola aggiunge cremosità al condimento, mentre la scorza di lime lo valorizza con la sua nota fresca e pungente e le olive danno alla pasta al salmone una marcia di sapore in più! Perfetti per la cena di tutti i giorni, i paccheri al salmone sapranno deliziare anche gli ospiti più esigenti… magari nella raffinata variante con vellutata di porri e patate, perfetta per le occasioni speciali!