Può un primo piatto di pasta contenere storia, sapori, colori e suggestioni tutte in una sola pietanza? E' il caso della pasta con fiori di zucca e bottarga: i teneri fiori di zucca vengono tuffati in padella brevemente per appassirsi piano e accogliere con tutta la loro eleganza e versatilità la bottarga di tonno, un prodotto principalmente siciliano, calabrese e sardo dal gusto inconfondibile. Arrotolate in generose forchettate questa deliziosa pasta fiori di zucca e bottarga, servitela ai vostri amici che seguono una dieta senza glutine usando la pasta senza glutine e sentirete piovere complimenti da tutti i vostri invitati!