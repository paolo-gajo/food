I cartoni animati giapponesi, meglio conosciuti come anime, hanno influito moltissimo nella diffusione del ramen, uno dei piatti tipici più conosciuti e apprezzati ormai anche da noi. Si tratta di una minestra a base di brodo caldo, carne, verdure, uova sode e noodles. Un primo piatto davvero confortevole! Molti però non sanno che esistono delle varianti davvero interessanti, una di queste è quella che vi proponiamo oggi il ramen di pollo che subito dopo quella veg ci ha proprio conquistati! Il petto di pollo, dopo una veloce marinatura, viene grigliato per conferire quel sapore di affumicato davvero insostituibile! Il ramen di pollo vi scalderà corpo e anima mentre gusterete questo particolarissimo piatto asiatico diffuso in Giappone ma originario della Cina. Quando lo proverete non dimenticate di risucchiare i noodles facendo il classico rumore: le tradizioni vanno sempre osservate!