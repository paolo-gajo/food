Per realizzare i crostini di polenta fritta con funghi e fonduta di Grana Padano, per prima cosa preparate la polenta: versate l’acqua, l’olio e il sale in un tegame dai bordi alti [1] e portatela a bollore, poi versate la farina istantanea per polenta a pioggia [2] mescolando energicamente con un cucchiaio di legno per evitare la formazione di grumi. Cuocete per circa 10 minuti fino ad ottenere una piuttosto densa e compatta [3].
Versate la polenta ancora calda su un vassoio delle dimensioni di 33x24 cm cm e stendetela con una spatola fino a raggiungere uno spessore di 5 mm [4]; per renderla più liscia in superficie, potete coprire il vassoio con un foglio di carta forno e livellare la polenta con un mattarello (5-6). Mettete il vassoio in frigorifero a rassodare per almeno un’ora.
Nel frattempo potete occuparvi della pulizia dei funghi: eliminate la parte finale del gambo con un coltellino, poi pelate sia il gambo che la parte superiore (7-8). Infine inumidite un foglio di carta da cucina e strofinate con delicatezza per eliminare eventuali residui di terra [9]: vi occorreranno circa 250 g di funghi puliti.
Tagliate i funghi a fettine sottili [10], poi tritate il prezzemolo [11] e l’erba cipollina [12].
Schiacciate leggermente lo spicchio d’aglio e fatelo soffriggere in una padella con l’olio per un paio di minuti, poi aggiungete i funghi [13], il prezzemolo e l’erba cipollina [14], regolate di sale e di pepe e cuocete a fuoco medio per circa 5 minuti [15].
Quando sarà ben rassodata, riprendete la polenta dal frigorifero e dividetela in rettangoli di 5x6 cm [16]. Versate l’olio di semi in un tegame e portatelo a una temperatura di 160°. Friggete pochi rettangoli di polenta per volta per circa 3 minuti per lato [17], poi scolateli su un foglio di carta assorbente [18].
Passate alla preparazione della fonduta di Grana Padano DOP: versate il latte in un pentolino [19] e portatelo a leggero bollore, poi unite il Grana Padano DOP grattugiato [20] e cuocete a fiamma moderata per circa 10 minuti, mescolando continuamente con una frusta, fino a che non avrà raggiunto una consistenza cremosa [21].
A questo punto potete assemblare i crostini: versate un cucchiaino di fonduta di Grana Padano DOP [22], guarnite con un cucchiaino di funghi [23] e condite con un pizzico di pepe. I vostri crostini di polenta fritta con funghi e fonduta di Grana Padano sono pronti per essere gustati [24]!