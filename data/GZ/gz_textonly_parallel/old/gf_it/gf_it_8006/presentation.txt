La polenta è ottima per accompagnare pietanze robuste e sugose della nostra tradizione, ma è ideale anche per realizzare chips e originali crostini da guarnire con gli ingredienti più vari. Il crostino di polenta fritta con funghi e fonduta di Grana Padano è un antipasto rustico e saporito, perfetto per arricchire i vostri menù autunnali! La base fragrante accoglie un mix di sapori semplice ma imbattibile, impreziosito dal tocco vellutato della crema di formaggio… un’idea gustosa per stuzzicare l’appetito degli amici o, perché no, per utilizzare la polenta avanzata!