Per preparare i biscottini colorati pasquali iniziamo a preparare la frolla. Nel mixer versate la farina, un pizzico di sale [1] ed infine il burro [2] preventivamente tagliato a dadini e freddo. Accendete il mixer ed ottenete un composto dalla consistenza della sabbia. Versate il composto così ottenuto su una spianatoia. Fate un buco con le dita al centro del vostro composto, grattugiatevi una scorza di un limone [3].
Versate ora il latte condensato [4]. Impastate con le mani fino ad ottenere un impasto liscio ed omogeneo. Coprite l’impasto della vostra frolla con la pellicola [5] e mettete l’impasto a riposare in frigo per circa 30 minuti. Trascorsi i 30 minuti necessari per far riposare l’impasto, prendete una spianatoia, cospargetevi un po’ di farina e stendete l’impasto aiutandovi con il mattarello fino ad ottenere uno spessore di circa 1 cm [6].
Prendete ora gli stampini che desiderate utilizzare e, grazie ad essi, ottenete le forme dei vostri biscottini [7]. Appoggiate i biscottini così ottenuti su un vassoio e metteteli in frigo per altri 30 minuti affinchè la loro forma venga mantenuta quando andrete a cuocerli. Con la pasta che vi è avanzata potete lavorarla nuovamente ed ottenete una palla. Mettete la palla a riposare in frigo per altri 10 minuti. Passati i 10 minuti stendetela con il mattarello ed ottenete attraverso gli stampini degli ulteriori biscottini da lasciare in frigo per 30 minuti per far sì che la forma si mantenga una volta in forno. Quando i biscotti con le forme ottenute hanno riposato in frigorifero per 30 minuti potete infornarli nel forno ventilato e preriscaldato a 170°C per 20 minuti [8]. Trascorso il tempo di cottura vedrete che otterranno una colorazione leggermente dorata. Appoggiateli quindi su una gratella per farli raffreddare [9].
A questo punto procedete con la preparazione della glassa all’acqua. Versate lo zucchero a velo ben setacciato in una ciotola ed aggiungetevi dell’acqua a ebollizione in un pentolino un cucchiaio alla volta [10]. Mescolate bene per sciogliere lo zucchero a velo fino ad ottenere un composto omogeneo e senza grumi [11]. La glassa può richiedere quantitativi diversi di acqua a seconda di molteplici fattori. Se il composto finale risulta liquido aggiungete dello zucchero a velo poco per volta; al contrario se risulta troppo densa, aggiungete poche gocce d’acqua. La glassa finale che dovrete ottenere deve avere una consistenza vischiosa. Dividete la glassa ottenuta in tre ciotoline ed in ognuna di esse aggiungete delle gocce di colorante in gel diverse per ogni ciotolina ed uniformate bene il colore per tutto il composto della ciotolina [12].
Otterrete quindi delle ciottoline colorate [13]. Procedete ora con la preparazione della ghiaccia reale. Disponete un albume in una ciotola ed aggiungetevi qualche goccia di limone. Aiutandovi con le fruste montate l’uovo e, quando sarà ben montato, aggiungete lo zucchero a velo [14]. Continuate a montare con le fruste fino ad ottenere un composto omogeneo e ben amalgamato senza la presenza di grumi. Anche nella ghiaccia reale potete aggiungere a piacimento del gel colorato per rendere più colorati e divertenti i vostri biscotti. Quando i biscotti avranno acquisito la temperatura ambiente disponete la glassa all’acqua aiutandovi con una paletta. Se preferite potete usare le palettine piccoline di legno utilizzate per mescolare il caffè. Stendete la glassa all’acqua uniformemente sulle forme dei biscotti [15].
Lasciate quindi asciugare la glassa [16]. Passate ora alla decorazione della ghiaccia reale colorata aiutandovi con una sac-à-poche disegnando forme a vostro piacere [17]. I vostri biscottini colorati pasquali sono pronti per essere mangiati [18]! Se volete potete utilizzare a decorazione delle perline a piacere.