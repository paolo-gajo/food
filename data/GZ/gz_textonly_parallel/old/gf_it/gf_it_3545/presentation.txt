Come si prepara un antipasto originale? Potete scegliere se andare sul classico con l'intramontabile cocktail di gamberetti, gli amanti dei lievitati metteranno le mani in pasta per realizzare degli sfiziosi paninetti, i sostenitori della pasta sfoglia non rinunceranno ai rustici e poi ci sono i gourmet che vogliono a tutti i costi realizzare piatti super originali. Quindi oggi abbiamo deciso di sorprendervi e conquistarvi con questa ricetta sfiziosissima. Si tratta dei bicchierini di caponata con tonno e tzatziki, un antipasto fresco e saporito, che racchiude ben tre piatti emblematici della cucina. Si parte dalla caponata, un must della cucina siciliana. Una profumatissima tartare di tonno accompagnata da una delle salse più famose della cucina greca, lo tzatziki.Questo antipasto è fresco, originale e soprattutto un vero piacere per il palato, un gioco di consistenze che farà innamorare i vostri ospiti. Provate anche voi i bicchierini di caponata con tonno e tzatziki, magari da abbinare anche alle altre proposte di antipasto, e fateci sapere qual è stata la ricetta più votata dagli ospiti!