Se la colazione all’inglese è la vostra passione, la nostra ricetta dell’avocado, uova e salmone vi conquisterà al primo boccone. Il tradizionale uovo al tegamino viene qui rivisitato con una variante dal gusto esotico, complici la presenza dell’avocado con la sua polpa saporita e stuzzicante e la nota fresca del lime. Ma la particolarità di questo piatto sta nell’essere servito sul guscio di avocado che diventa un originale recipiente tutto da gustare! Uno sfizioso antipasto da servire in compagnia di sfiziosissime polpette di pastina senza glutine! L’avocado, uova e salmone è una preparazione ricca e sostanziosa che conferisce un tocco gourmet alla classica colazione ed è perfetta da servire in occasione di un brunch domenicale con gli amici.