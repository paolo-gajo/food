Per preparare la ghiaccia reale, iniziate ponendo un albume in una ciotola insieme a qualche goccia di limone, affinchè gli albumi montino meglio [1], azionate le fruste e quando l’albume sarà ben montato versate nella ciotola poco alla volta lo zucchero a velo ben setacciato [2]. Continuate a lavorare la glassa con le fruste fino a che lo zucchero a velo sarà completamente amalgamato e otterrete una glassa omogenea e senza grumi [3].
Trasferite la ghiaccia reale in una sac-à-poche e tagliate la punta ottenendo un foro molto fine e stretto che vi servirà per decorare i biscotti (5-6) in modo simpatico e divertente.
Eventualmente, potete aggiungere qualche goccia di colorante alimentare (in polvere o in gel), poco alla volta, continuando a sbattere, fino a che avrete raggiunto la colorazione desiderata (7-8). Procedete quindi realizzando le decorazioni sui vostri biscotti, cupcake e torte! Questa dose di ghiaccia reale vi servirà per decorare circa 60 biscotti!