Per preparare il risotto affumicato mondate e tritate finemente i cipollotti, quindi fateli appassire in un tegame a fuoco dolce [1], con l'olio extravergine di oliva e il burro. Tagliate a piccoli pezzi la pancetta affumicata [2], aggiungetela al cipollotto [3] e lasciatela indorare ed insaporire per un paio di minuti.
Unite il riso [4], fatelo tostare qualche minuto, mescolando frequentemente per evitare che si attacchi [5], poi unite al tutto 2-3 mestoli di brodo vegetale [6]. Continuate la cottura per 15 minuti, aggiungendo del brodo quando il riso tende ad asciugarsi.
Nel frattempo tagliate a dadini la provola affumicata [7] e, a cottura quasi ultimata, unitela al riso [8], aggiustate di sale e pepe [9], quindi mescolate per amalgamare tutti gli ingredienti. Il vostro risotto affumicato è pronto: impiattate e servitelo finché è caldo.