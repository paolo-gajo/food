Le barchette con crema di Parmigiano e uva sono degli stuzzicanti finger food perfetti per arricchire i vostri buffet autunnali. Questi deliziosi bocconcini dalla base friabile e dal cremoso ripieno sono la soluzione perfetta per chi è sempre alla ricerca di idee nuove in cucina, magari con un tocco gourmet e agrodolce come quello conferito dai dolci acini di uva bianca! Queste invitanti barchette con crema al Parmigiano e uva esaltano al meglio tutto il sapore unico del Parmigiano che si ritrova sia nella sfiziosa frolla salata che nella vellutata farcitura e sprigionerà tutto il suo sapore al primo morso. Preparatene in abbondanza perché, siamo certi, andranno subito a ruba!