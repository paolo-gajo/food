Per preparare le barchette con crema di Parmigiano e uva iniziate a preparare la base di frolla salata, cominciate versando la farina nella brocca di una planetaria munita di foglia. Unite anche il Parmigiano [1], il burro freddo di frigo tagliato a cubetti, il pepe e il sale [2] e le foglioline di timo [3].
Azionate la planetaria a velocità media, aggiungete la dose di latte freddo a filo [4] e fate andare la planetaria fino a quando non si forma una massa piuttosto compatta [5] (se non avete una planetaria, potete tranquillamente preparare questo impasto a mano, cercando di impastare velocemente e brevemente per non scaldare troppo la frolla). Trasferite l’impasto sul piano da lavoro (possibilmente freddo) e lavoratelo quanto basta per dargli la forma di un panetto. Appiattitelo con le mani leggermente. Foderatelo con pellicola trasparente [6] e lasciatelo riposare in frigo per 30 minuti.
Trascorso questo tempo, recuperate il panetto e stendetelo con il mattarello su di una spianatoia leggermente infarinata, fino allo spessore di 3 mm [7]. Utilizzando un coppapasta del diametro 11 cm ritagliate 6 dischi [8]. Imburrate 6 stampini a barchetta lunghi circa 10 cm e alti circa 2 cm con il bordo ondulato; adagiate all’interno il disco di pasta ottenuto, facendolo aderire bene sul fondo e sui bordi [9].
Poi con un coltello tagliate via l’eccesso di pasta [10] per pareggiare il bordo. Adagiate all’interno di ciascuna barchetta un rettangolo di carta da forno [11] e distribuite le sfere di ceramiche [12] per la cottura alla cieca. Cuocete le barchette per 15 minuti circa in forno statico preriscaldato a 200 c° nel ripiano centrale.
Mentre la barchette cuociono preparate la crema la Parmigiano. Versate il latte in un tegame dai bordi alti [13] e scaldatelo senza raggiungere il bollore. Poi in un altro tegame fate sciogliere a fuoco dolce il burro [14]. Una volta che si sarò sciolto aggiungete la farina a pioggia [15].
Mescolate con una frusta per ottenere un roux ben amalgamato e dal colore dorato. Aggiungete il latte scaldato in precedenza poco alla volta al roux [16], sempre mescolando con la frusta. Continuando a mescolare e fate cuocere il composto a fuoco basso. Quando il composto si sarà addensato, togliete il pentolino dal fuoco e unite il Parmigiano reggiano grattugiato [17] poco alla volta, amalgamandolo al composto sempre con le fruste a mano. Dovete ottenere una consistenza piuttosto densa [18].
Trasferite la crema in una ciotola, copritela con la pellicola [19] e lasciatela raffreddare. Nel frattempo le barchette saranno cotte, sfornatele togliete la carta forno con le sfere, lasciate intiepidire prima di rimuovere la carta con le sfere [20]. Quindi sformatele delicatamente se possibile su una gratella [21]
in modo che possano raffreddarsi del tutto [22]; potete quindi iniziare a farcirle: lavate gli acini d’uva e tagliateli in tre parti nel senso della lunghezza [23]. Riempite le barchette con un cucchiaio di crema al Parmigiano [24]
Adagiate sopra ciascuna barchetta le 3 fettine di uva e un gheriglio di noce [25], completate con le scaglie di grana [26] e aromatizzate con delle foglioline di timo. Le vostre barchette sono pronte per essere gustate [27]!