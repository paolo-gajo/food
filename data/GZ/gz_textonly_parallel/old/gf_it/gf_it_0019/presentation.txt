La besciamella è un’antica salsa di base la cui paternità è rivendicata dai francesi tanto quanto da noi italiani. L’ipotesi più accreditata è che sia stata Caterina de Medici ad averla importata in Francia con il nome che aveva allora ovvero “salsa colla”. Ma è grazie al cortigiano Louis de Béchameil che prese poi il nome di salsa besciamella nonostante Pellegrino Artusi preferisse italianizzarla nel suo ricettario con il nome di Balsamella, ormai in disuso. La besciamella è la più versatile delle salse da cucina, facile e veloce da realizzare, darà una marcia in più a tutti i vostri piatti dalle lasagne alla pasta al forno  come quella gratinata con finocchi e besciamella sono innumerevoli i possibili impieghi. E' anche la farcitura perfetta di croccanti e sostanziose uova alla monachina. Qui scoprirete tutti segreti per ottenere una besciamella cremosa e senza grumi!E se avete problemi di intolleranze, provate la nostra besciamella senza glutine! 