Per preparare le costine al forno iniziate dalle patate: lavatele bene. Tagliatele a spicchi [1], mondate l’aglio lasciando gli spicchi interi e tagliateli in 2 parti (se preferite potete privarli dell'anima). In una ciotola capiente versate le patate, le costine [2], l’aglio [3],
il rosmarino [4] e la paprika [5]. Insaporite anche con sale e pepe [6]
e condite con l’olio [7]. Mescolate bene con le mani [8]. Trasferite il tutto in una teglia capiente [9],
coprite con carta alluminio [10] e infornate in forno statico già caldo per circa 3 ore a 160°. Trascorse le 3 ore togliete la carta alluminio [11] e alzate la temperatura del forno a 220°. Lasciatele cuocere ancora per 45 minuti. Servite le costine al forno ben calde [12]!