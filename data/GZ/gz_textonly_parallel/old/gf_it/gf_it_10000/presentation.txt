Il profumo della focaccia stimola l'appetito a qualsiasi ora! Immaginate di sfornarne una con un aroma ancora più intenso del solito, rilasciato da una farina speciale, non molto conosciuta e poco utilizzata in cucina! La focaccia al miglio ha un gusto rustico, si presenta croccante in superficie e morbida all'interno... sarà perfetta da gustare al naturale solo con un po' di sale e olio. Ma noi per renderla ancora più speciale abbiamo scelto di arricchirla con delle tenere erbette e provola affumicata, che sarà il vero surplus di questo piatto! La focaccia al miglio è semplice da realizzare, non avrete bisogno di una planetaria o altre attrezzature. Basterà utilizzare una ciotola ed impastare a mano! Realizzatela anche voi e gustatela ancora calda! 