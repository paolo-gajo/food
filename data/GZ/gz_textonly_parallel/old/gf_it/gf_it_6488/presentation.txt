Da quando li abbiamo provati per la prima volta, i muffin salati non hanno mai smesso di ispirarci per realizzare tante versioni stuzzicanti per aperitivi a buffet, addirittura per indicarci la forma da dare ad originalissimi pizza muffin. Dai muffin agli asparagi per i picnic primaverili, ai muffin ai peperoni perfetti per l'estate, fino ai muffin alla zucca per soffici merende autunnali. Questa volta vogliamo invitarvi a preparare dei muffin senza burro, anzi dei mini muffin salati ricotta e speck. Piccoli bocconcini saporiti preparati con ricotta vaccina e avvolti in una croccante fettina di speck. Talmente graziosi e gustosi che un mini muffin salato tira l'altro e in un batter d'occhio sarà già ora di prepararne un'altra teglia!