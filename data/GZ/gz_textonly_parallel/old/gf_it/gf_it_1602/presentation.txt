Quando si pensa ad un pesce di mare pregiato viene subito in mente il branzino, con le sue carni sode e il suo sapore così delicato ci apre mille possibilità di abbinamenti per gustarlo in modi sempre nuovi. Noi qui ne proponiamo uno speciale: il branzino alla ligure, un secondo piatto sfizioso che si ispira ai sapori e ai profumi della soleggiata riviera di Ponente, famosa per le sue bellezze naturali, le sue specialità culinarie e i suoi prodotti tipici, come le olive taggiasche, tanto piccole quanto gustose, da sole bastano a conferire carattere alle pietanze. La nota croccante dei pinoli tostati e il tocco aromatico delle foglioline di timo fresco completano questo semplice ma delizioso piatto. Venite a scoprire quanto è facile e veloce preparare il nostro branzino alla ligure!