Per preparare il filetti di branzino alla ligure, iniziate dalla pulizia del branzino fresco, ponete il pesce intero sotto l’acqua corrente e desquamatelo utilizzando l’apposito attrezzo desquamatore [1] o in alternativa usate la lama di un coltello.Dovete strofinare il desquamatore dalla coda lungo tutto il branzino fino a quando non sarà completamente desquamato. Ora adagiate il pesce sul tagliere e incidete il ventre con le forbici [2]Rimuovete le viscere all’interno [3]
e poi sciacquate il pesce sotto l’acqua corrente per ripulirlo da eventuali residui [4]. Ora sfilettate il pesce: eliminate la testa [5] e poi, tenendo il coltello parallelo al piano di lavoro, praticate un taglio profondo lungo la spina dorsale del branzino, rasente la lisca, in questo modo sarà più facile separare il filetto [6].
Con un coltellino rimuovete le nervature rossastre che si trovano nella parte centrale di ogni filetto [7]. Togliete ora delicatamente le lische evidenti del ventre del pesce con un coltello avendo cura di non rompere la carne. Procedete eliminando le restanti lische con un’apposita pinzetta [8]. Ora mettete sul fuoco una padella con l’olio e un spicchio di aglio [9],
lasciate insaporire bene, e al interno della padella adagiate i filetti di branzino con la pelle rivolta verso il basso [10]. Cuocete per 2 minuti a fuoco medio, avendo cura di girarli con una spatola a metà cottura, fate questa operazione molto delicatamente per non rompere il branzino. A questo punto versate anche le olive [11], con una pinza da cucina eliminate l’aglio [12].
Salate pepate e insaporite i filetti di branzino con le foglioline di timo fresco [13]. Spegnete il fuoco e a parte in un’altra padella tostate i pinoli per 2-3 minuti a fuoco medio [14]. Servite il filetto di branzino alla ligure con le olive e guarnite con i pinoli tostati [15]!