Il creme caramel alle fave di tonka è un delizioso dessert dall’aroma unico conferito da un ingrediente poco comune ma molto apprezzato in pasticceria. La fava di tonka è il seme del frutto di una pianta tropicale il cui sapore simile alla mandorla è caratterizzato da una nota speziata dolce e avvolgente. A differenza della ricetta classica che richiede il bagnomaria, in questo caso il creme caramel viene cotto in forno con una speciale modalità a vapore che vi restituirà una consistenza morbida e delicata. Semplice e originale, il creme caramel alle fave di tonka è perfetto per concludere una cena speciale!