Per realizzare il creme caramel alle fave di tonka versate in una ciotola il latte e la panna [1], poi unite lo zucchero [2] e le uova intere [3].
Aggiungete anche il tuorlo [4] e la fava di tonka grattugiata [5], poi mescolate con una frusta per amalgamare tutti gli ingredienti [6].
Coprite la ciotola con pellicola e lasciate riposare in frigorifero per almeno un’ora [7]. Nel frattempo preparate il caramello: versate lo zucchero in un pentolino dal fondo spesso [8] e fatelo sciogliere a fuoco dolce senza mescolare [9].
Quando avrete ottenuto un colore ambrato [10], distribuite il caramello caldo in 8 stampini della capacità di 170 ml che avrete sistemato all’interno di una teglia [11], poi lasciate raffreddare. Trascorso il tempo di riposo in frigorifero, versate il composto negli stampini fino quasi al bordo [12].
Cuocete nel forno preriscaldato in modalità vapore al 75% a 95° per 45 minuti [13]. Trascorso questo tempo verificate la cottura toccando la superficie del creme caramel che dovrà risultare morbida ma compatta [14]. Lasciate raffreddare completamente negli stampini, poi immergeteli per pochi secondi in un pentolino con poca acqua bollente [15].
Passate la lama di un coltellino lungo il bordo interno di ogni stampino [16] e capovolgetelo su un piattino [17]. Il vostro creme caramel alle fave di tonka è pronto per essere servito [18]!