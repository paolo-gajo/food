Per preparare il couscous con piselli e gamberi, iniziate prendendo il couscous; in un tegame versate 270 ml di acqua, scaldatela e aggiungete un bel pizzico di sale, due cucchiai di olio extravergine di oliva e la scorza di un limone. Quando l'acqua inizierà a bollire aggiungete il couscous a pioggia [1], mescolate e poi spegnete il fuoco. Aggiungete il burro e livellate bene il couscous con un cucchiaio e lasciate riposare 2 minuti in modo che la semola assorba l’acqua. Sgusciate i gamberi [2], eliminando anche la coda; salate e pepate [3]
e fateli arrostire in una padella, dove avrete scaldato 3 cucchiai di olio d’oliva, a fuoco medio per 5 minuti facendoli dorare da entrambi i lati [4]. Spostate i gamberi, una volta cotti, su carta assorbente da cucina in modo che perdano l’olio in eccesso [5]. Tagliate in quarti il pomodoro e, con l’aiuto di un coltello, scavatelo togliendo la polpa e i semi [6]
che andrete a frullare insieme a un pizzico di sale, uno di pepe, un cucchiaio di olio e la scorza di mezzo limone [7]; tagliate invece le falde del pomodoro a piccoli cubetti e lasciateli da parte. Tritate il timo e la maggiorana e metteteli da parte; tritate la cipolla finemente e soffriggetela in padella con 2 cucchiai di olio d’oliva [8]; appena inizia a sfrigolare unite il succo di pomodoro frullato [9]
e continuate a cuocere a fuoco dolce per 5 minuti. Unite i piselli [10] salate e pepate leggermente [12]. Unite ai piselli una parte del trito di erbe [11] e cuocete per circa 10 minuti finché i piselli non saranno teneri [12] aggiungendo poca acqua se si asciugano troppo. 
Intanto eliminate la scorza di limone dal couscous [13] e unite il restante trito di erbe e i cubetti di pomodoro [14], mescolate ed unite il tutto ai piselli, direttamente in padella su fuoco dolce. Mescolate bene, se necessario aggiungete un filo d’olio extravergine e infine unite i gamberi [15]. Spegnete il fuoco, amalgamate il couscous e servite in piccole tajine monoporzione, caldo o se preferite freddo.