Voglia di grigliata? Ecco un’idea sfiziosa che unisce un bouquet di sapori di mare: spiedini di pesce in salsa Worcestershire. Tuffate i polposi bocconcini di gamberi, tonno e alici in una marinatura a base di questa famosa salsa inglese e scoprite come gli spiedini diventeranno teneri e saporiti, grazie anche all’aggiunta di miele e vino bianco. Un gusto ricco leggermente agrodolce che si abbinerà perfettamente al contorno fresco e croccante come la panzanella che abbiamo preparato, da accompagnare. Deliziatevi con questo secondo piatto di pesce, perfetto da preparare per una cena in piedi, in compagnia di amici... magari in terrazza, con l’arrivo delle prime serate primaverili ed estive!