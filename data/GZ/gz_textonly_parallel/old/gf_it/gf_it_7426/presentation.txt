Il pane tricolore è una variante colorata del classico pane in cassetta. Cosa vi ricorda questo abbinamento di tonalità? Proprio la bandiera italiana: basterà dividere l'impasto in tre parti e lasciarne una parte bianca, mentre colorerete le altre aggiungendo gli spinaci  per il verde e il concetrato di pomodoro e paprika per la parte rossa. E' un’idea alternativa per arricchire il cestino del pane, per gustarlo da solo o come base per sfiziosi e colorati tramezzini!