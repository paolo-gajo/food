Amanti delle lasagne tipiche al ragù e besciamella stiamo per presentarvi un'alternativa di pesce! Siamo certi che avrete sperimentato già le lasagne al salmone, semplici e veloci. In questa sostanziosa ricetta delle lasagne di pesce sperimenterete invece un trionfo dei sapori di mare: polpo, calamari, gamberi e coda di rospo, varietà che si sposano per ottenere una farcitura sostanziosa ma leggera. Il condimento tra uno strato e l’altro di pasta all’uovo e il misto di mare è realizzato con una speciale besciamella al fumetto di pesce ottenuta con gli scarti dei carapaci degli scampi in modo da rendere ancora più intenso il gusto e il profumo del mare.Il suo sapore accompagna ed esalta il pesce, avvolgendo gli strati con la sua vellutata densità.Le lasagne di pesce sono un primo piatto ideale per le feste, per condividere un buon pranzo in famiglia o tra amici: i vostri ospiti ne rimarranno conquistati!