Curiosando tra i ricettari delle nonne si trovano sempre ricette semplici e golose, magari un po’ rustiche ma con un gusto senza tempo che non passa mai di moda. Una di queste ricette è la torta Bertolda (conosciuta anche come Bertuldina), un classico dolce della tradizione lombarda, semplice e goloso. Si tratta di una torta soffice aromatizzata con scorza di limone e preparata con il fumetto ovvero una qualità di farina di mais che si ricava dalla parte più interna del chicco e viene macinata finemente. La farina di mais è un ingrediente che si ritrava in molte altri dolci lombardi come il Pan meino e l'Amor polenta.La torta Bertolda è il dolce ideale per la colazione o la merenda di tutta la famiglia.