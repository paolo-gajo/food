Per realizzare la torta Bertolda, iniziate dagli aromi: dividete a metà nel senso della lunghezza la bacca di vaniglia ed estraete i semi con un coltellino [1]. Grattugiate la scorza di un limone non trattato e raccoglietela in una ciotolina [2]. Ora setacciate il fumetto di mais [3],
la farina 00 e il lievito [4] e tenete da parte le polveri. In un’altra ciotola ponete il burro a temperatura ambiente tagliato a cubetti, unite lo zucchero semolato [5] e montate il composto con le fruste elettriche [6] per ottenere una crema.
A questo punto unite l’uovo intero [7] e poi il tuorlo [8] un pizzico di sale, proseguite montando il composto con le fruste e versate a filo il latte a temperatura ambiente [9], sempre con le fruste in azione.
Quando gli ingredienti saranno bene amalgamati, spegnete le fruste e aromatizzate l’impasto con la scorza di limone [10] e i semi della bacca di vaniglia [11]. Ora incorporate il composto di uova alle polveri [12]
mescolate con unaspatola per ottenere un impasto liscio senza grumi [13]. Imburrate uno stampo da 24 cm di diametro e rivestitelo con carta forno seguendo le indicazioni della scheda Foderare una teglia con carta forno. Versate l’impasto della torta nella teglia [14] e cuocete il dolce in forno statico preriscaldato a 170° per 40 minuti (se forno ventilato a 150° per 30 minuti). A cottura ultima, sfornate la torta [15] e lasciatela raffreddate prima di sformarla. Gustate la vostra torta Bertolda a colazione o a merenda!