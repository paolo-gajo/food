Per preparare il trancio al salmone con pomodori e timo iniziate a spellare [1] e diliscare [2] il salmone da cui ricaverete 4 scaloppe che andrete a salare e pepare [3].
Ora, tritate il timo [4] e tenete da parte 4 rametti. Lavate i pomodori e scottateli in acqua bollente per 15-30 secondi circa. Quando i pomodori saranno freddi: pelateli [5], eliminate l’acqua in eccesso e tagliateli a dadini [6].
Mettere le scaloppe di salmone in una padella antiaderente con un po’ d’olio [7] e fate cuocere a fuoco vivace per 2 minuti per lato con uno spicchio d’aglio schiacciato. Ora, deglassate con la birra doppio malto [8] e fate evaporare fino a che non otterrete una salsa densa. Aggiungete i pomodori [9] e il timo tritato e lasciate cuocere per 5 minuti circa (non fate cuocere troppo, i pomodori non devono sfaldarsi). Servite il vostro trancio di salmone e il suo condimento su un piatto da portata e guarnite il tutto con dei rametti di timo.