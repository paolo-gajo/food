Iniziate preparando la crema di ricotta al basilico: ponete in un mixer la ricotta, le foglie di basilico lavate e ben asciugate [1], le mandorle a lamelle, il formaggio grattugiato [2] e l’olio extravergine di oliva [3].
Frullate (a scatti, per evitare che il basilico si surriscaldi), fino ad ottenere un composto cremoso. [4] Trasferite in una ciotola e aggiustate la crema di sale e di pepe. Ponete la crema di ricotta al basilico in una sac à poche con bocchetta a stella e distribuitela in ciotoline monoporzione [5], decorando con una fogliolina di basilico e delle lamelle di mandorle. Avvolgete quindi ogni Sfilato al pomodoro “La Bottega di Olivia&Marino”con una fetta sottile di prosciutto crudo di Carpegna [6] e servite i vostri stuzzichini con la crema di ricotta al basilico!