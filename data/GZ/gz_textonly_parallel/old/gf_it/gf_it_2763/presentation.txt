I cuori bi burrata con crema di capesante sono ravioloni di pasta fresca ripieni di burrata e conditi con una crema di capesante: un ripieno dolce e succulento che ben si sposa al sapore sapido e piccante del condimento. I cuori di burrata sono il primo piatto ideale per festeggiare con gusto il giorno di San Valentino. Per l’occasione abbiamo utilizzato dei graziosi coppapasta a forma di cuore che rievoca appunto questa ricorrenza. La burrata è un formaggio fresco, della stessa famiglia della mozzarella ma ha un cuore morbido, cremoso e filamentoso, è prodotta particolarmente in Puglia, e più precisamente nella zona di Bari. Naturalmente i cuori di burrata con crema di capesante, oltre che per San Valentino, possono essere preparati in qualsiasi periodo dell'anno, basterà dare una forma diversa al raviolo scegliendo coppapasta tondi o rettangolari.