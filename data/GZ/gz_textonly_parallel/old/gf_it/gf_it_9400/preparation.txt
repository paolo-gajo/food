Tagliate la cipolla finemente [1]. In una padella capiente fate soffriggere la cipolla fino a quando non sarà trasparente [2]. Aggiungete la carne e fatela soffriggere fino a quando non sarà dorata [3].
Incorporate la cannella [4], un po’ di pepe macinato al momento, un pizzico di sale e lo zenzero grattugiato [5]. Sbattete le uova in una ciotola a parte. Incorporatele alla carne [6] e mescolate bene fin quando non saranno ben amalgamate ed il composto non sarà cremoso.
Mettete la carne da parte in una ciotola, aggiungete il prezzemolo tagliato finemente, mescolate e fate raffreddare. Accendere il forno a 150º. Preparate i sigari: tagliate i fogli di pasta fillo in tre [7] ottenendo così tre rettangoli di dimensioni simili. Spennellate la superficie di uno di essi con del burro fuso [8], mettete un cucchiaio di ripieno in un'estremità del rettangolo di pasta fillo,
piegate i bordi per il lungo [10] ed arrotolate il sigaro su sé stesso spennellando l’esterno con del burro fuso [11]. Formate tutti i sigari e disponeteli su un vassoio foderato con carta da forno [12]. Cuocete i sigari in forno caldo per 45 minuti o fino a quando non saranno dorati su entrambi i lati.