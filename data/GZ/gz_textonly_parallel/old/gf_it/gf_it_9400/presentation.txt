I sigari marocchini sono deliziosi stuzzichini (proponibili anche come secondo piatto) dal gusto speziato e croccante. I sigari hanno un ripieno gustoso e saporito fatto di carne, cannella, pepe, zenzero e uova, il tutto avvolto nella pasta fillo, quest’ultima di origine medio orientale. Gli ingredienti della pasta fillo sono farina, olio, acqua e sale; il suo sottilissimo spessore, fa si che una volta cotta sia estremamente leggera e croccante. La pasta fillo è una pasta molto delicata che si asciuga velocemente, per cui, una volta aperta la confezione, va consumata entro pochi giorni. Provate anche i sigari con caprino e miele al rosmarino, per una deliziosa (e originale) versione vegetariana!