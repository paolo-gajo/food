Per realizzare i biscotti al burro versate il burro freddo nella ciotola della planetaria munita di gancio a foglia [1], aggiungete i semi di un baccello di vaniglia [2], lo zucchero [3] 
e il sale [4]. Lavorate per qualche secondo, poi incorporate al composto il tuorlo [5] e lavorate ancora per 1 minuto circa. Unite anche la farina [6].
Lavorate sino ad ottenere un composto omogeneo e compatto [7]. Trasferite l'impasto sul piano di lavoro leggermente infarinato [8], lavorate velocemente con le mani, formate un panetto [9]. 
Avvolgetelo con pellicola [10], ponetelo in frigorifero e lasciate riposare almeno per 30 minuti. Trascorso il tempo di riposo, stendete la frolla su una spianatoia con il matterello a uno spessore di circa 0,8 cm [11]. Ricavate i biscotti con una formina tonda da 4 cm [12]. Con queste dosi otterrete circa 40 biscotti, reimpastando gli scarti.
Trasferite i biscotti su una placca rivestita con carta forno [13] e cuocete in forno statico preriscaldato a 170Â° per circa 15 minuti. Sfornate i biscotti e lasciateli raffreddare prima di servirli [15].