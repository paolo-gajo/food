La torta spirale al caffè è una golosa rosa di pasta aromatizzata al caffè e al cardamomo e farcita con un ripieno profumato alla cannella. Per rendere ancora più sfiziosa la preparazione si realizza un fondo di caramello in modo che a cottura ultimata, capovolgendo la torta, si ottenga una superficie dorata e gustosa.  La torta spirale è chiamata così perché formata da rettangolini di pasta farciti che, disposti in senso circolare, creano un grazioso motivo a spirale che ricorda i petali di una rosa. La torta spirale al caffè è un dolce irresistibile che sprigiona sapori e profumi ad ogni morso, servitela come fine pasto o gustatela a merenda accompagnata da una tazza di tè.