Per realizzare la torta spirale al caffè iniziate dall’impasto di base: ponete nella ciotola di una planetaria munita di frusta K la farina setacciata, aggiungete il cardamomo [1], un pizzico di sale [2], lo zucchero semolato [3].
A parte in una ciotolina sciogliete il lievito disidratato (o 9 g di lievito di birra fresco) nell’acqua (4-5), e stemperate l’estratto di caffè (o la stessa dose di caffè solubile) nel latte [6].
A questo punto incorporate alla farina il lievito sciolto nell’acqua [7] e l’estratto di caffè stemperato nel latte [8]. Unite poi le uova [9] e azionate la planetaria per mescolare gli ingredienti;
poi sostituite la frusta K con il gancio per impastare [10], unite il burro a pezzetti poco alla volta [11] e proseguite ad impastare fino a quando non otterrete un composto liscio e ben amalgamato [12].
Ponete l’impasto in una ciotola, coprite con la pellicola trasparente [13] e fate lievitare per 3 ore in forno spento con la luce accesa finché non avrà raddoppiato il suo volume. Intanto occupatevi del ripieno: ponete in una ciotola il burro ammorbidito [14], aromatizzate lo zucchero di canna con la cannella [15]
e poi unitelo al burro [16], mescolate gli ingredienti [17] e incorporate la farina setacciata [18]. Infine unite l'estratto di caffè (o la stessa dose di caffè solubile in polvere)
e mescolate ancora per ottenere una crema senza grumi e omogenea [19]. Imburrate una tortiera di 22 cm di diametro e rivestitela con carta da forno seguendo le indicazioni che trovare nella scheda Foderare una tortiera con carta da forno. Realizzate il caramello all’acqua seguendo la nostra ricetta del caramello e versatelo sul fondo della tortiera [20] (si sconsiglia di usare una tortiera con cerchio apribile altrimenti il caramello potrebbe fuoriuscire in cottura). Tenete da parte il ripieno e recuperate l’impasto che avrà raddoppiato il suo volume [21]
stendetelo su di una spianatoia infarinata creando una sfoglia rettangolare di circa 30X45 cm [22]. Farcite la sfoglia con il ripieno [23] e poi ritagliate delle strisce larghe 6 cm [24].
Arrotolate una delle strisce più esterne [25] in modo da formare una rosellina e applicatela al centro della tortiera [26]; ritagliate poi le strisce per ottenere dei rettangoli di 6 X 10 cm [27].
Adagiate ciascun rettangolo in posizione verticale intorno alla rosellina centrale creando un motivo a spirale (28-29). Fate lievitare la torta in forno spento per 30 minuti. Cuocete la torta in forno statico preriscaldato a 200° per 20 minuti e poi proseguite per altri 10 minuti a 180° (se usate il forno ventilato cuocete a 180° per 15 minuti e poi a 160° per 5 minuti). A cottura ultimata sfornate la torta lasciatela raffreddare e poi capovolgetela su una piatto di portata [30], la vostra torta spirale al caffè è pronta per essere gustata!