Per preparare il filetto di platessa alla sorrentina tagliate a rondelle le olive nere [1] e ponete sul fuoco una padella antiaderente con l’olio e lo spicchio d’aglio [2]. Versate la passata di pomodoro [3],
le olive a rondelle [4], regolando di sale [5] e pepe. Fate cuocere per 10 minuti a fuoco basso, mescolando di tanto in tanto con una spatola [6].
Nel frattempo occupatevi dei filetti di platessa. Tritate l’origano [7], versate la farina distribuendola su un vassoio [8], aggiungete l’origano tritato [9],
il sale [10] e il pepe [11] e mischiate il tutto con un cucchiaino [12].
Passate i filetti nella farina [13], premendo bene con le dita in modo che la panatura aderisca bene da entrambi i lati [14], poi mettete sul fuoco una pentola con l’olio [15];
quando l’olio sarà caldo, fate dorare i filetti 2 minuti per parte [16], girandoli da entrambi i lati con delle pinze da cucina per una cottura uniforme [17]. Una volta pronti [18], spegnete il fuoco,
quindi ponete i filetti ancora caldi nel sugo al pomodoro e olive che avete precedentemente preparato [19]. Fate cuocere per 2 minuti e terminate aggiungendo qualche fogliolina di basilico [20]: il vostro filetto di platessa alla sorrentina è pronto per essere servito e gustato [21].