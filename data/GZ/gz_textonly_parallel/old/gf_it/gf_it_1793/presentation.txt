Ciò che caratterizza maggiormente il popolo napoletano è indubbiamente la grande fantasia e la capacità di reinventarsi ogni volta. E questo tratto lo si percepisce anche nella cucina campana, così ricca e variegata, attraversando territori lontani, come la Polonia con il babà e la Francia con il sartù di riso fino a territori più vicini come la Sicilia. Il fascino della cucina verace sicula impressionò talmente i napoletani che provarono a modificare un piatto iconico come la pasta alla Norma. E così nacque la pasta alla siciliana. Gli ingredienti sono chiaramente ispirati alla tradizionale pasta alla Norma, eccezion fatta per la ricotta salata al posto della quale si utilizza una mozzarella fresca. Il formato di pasta, così corto e sfizioso, farà la differenza…anche nel procedimento ci sono alcune varianti rispetto all'originale Norma, in particolare per il sugo e... bè non vogliamo svelarvi proprio tutto! Scoprite come preparare succulente mini penne alla siciliana, un piatto perfetto per il pranzo della domenica ma anche per una cena informale coi vostri amici!