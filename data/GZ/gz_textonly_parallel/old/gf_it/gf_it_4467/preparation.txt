Per realizzare gli ziti con pomodorini, pancetta e stracciatella private la pancetta della cotenna e poi riducetela a listarelle [1]. Lavate i pomodorini e tagliateli a metà. Scaldate uno spicchio d’aglio schiacciato in camicia in una padella con l'olio, aggiungete la pancetta e fatela rosolare qualche istante [2]. Unite i pomodorini [3].
Profumate con qualche foglia di basilico [4], sale e pepe e cuocete per 7 minuti, dopodiché eliminate l'aglio [5]. Ponete sul fuoco un tegame colmo di acqua salata e portate al bollore, servirà per cuocere gli ziti. Preparate il crumble di pistacchi: tritate i pistacchi in un mixer [6].
Versate in una padella un cucchiaio di olio evo, un cucchiaio di pangrattato e la granella di pistacchi [7], salate e tostate per 2-3 minuti a fiamma moderata. Spezzate gli ziti in tre parti [8] e cuoceteli al dente in abbondante acqua salata [9].
Tenete da parte un po’ di acqua di cottura [10]. Scolate gli ziti e versateli nella padella con il sugo [11], spadellateli e aggiustate la cremosità con qualche cucchiaio di acqua di cottura della pasta. Impiattate con la stracciatella e il crumble di pistacchi [12].