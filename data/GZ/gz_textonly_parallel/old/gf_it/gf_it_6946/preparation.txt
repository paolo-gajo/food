Per realizzare la pannocchia al cartoccio per prima cosa rimuovete la parte finale [1], quindi sfogliatela avendo cura di tenere da parte le foglie più interne 82). Tagliate via anche la barbetta che presenta all’interno [3].
Spuntate la base del tutolo, ovvero la parte interna a cui sono attaccati i semi [4], tenete da parte le pannocchie e lavate le foglie che avete tenuto da parte sotto il getto dell’acqua corrente [5], quindi asciugatele con un panno. Ora prendete un foglio di carta di alluminio e al centro posizionate una foglia, adagiate sopra la pannocchia, salate [6],
pepate e avvolgetela con altre foglie [7] in modo da coprire il tutolo interamente.Ora avvolgete anche il foglio di carta di alluminio intorno alla pannocchia [8] sigillando bene le due estremità [9].
Prendete una teglia da forno, cospargete il fondo con uno strato di sale grosso quindi adagiate le pannocchie al cartoccio [11] e cuocete in forno statico preriscaldato a 180° per 35 minuti. Una volta cotte, estraete le pannocchie, lasciatele intiepidire prima di servirle [12].