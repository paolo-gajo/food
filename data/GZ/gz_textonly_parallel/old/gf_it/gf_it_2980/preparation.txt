Per preparare la caprese fingerfood mettete in ammollo la gelatina in fogli in una ciotola con acqua fredda per almeno 10 minuti [1]. Lavate i pomodorini sotto abbondante acqua fresca corrente, poi tagliateli a metà [2] e fateli appassire in una padella ampia antiaderente con l’olio [3],
regolando di sale [4] e di pepe. Aggiungete le foglioline di basilico [5] e mescolate con una spatola, facendo cuocere a fuoco moderato per 20 minuti. Una volta che i pomodorini saranno pronti [6], spegnete il fuoco
e passateli in un passaverdure [7], insistendo particolarmente sulle bucce [8], in modo da ottenere un sughetto [9].
Trascorso il tempo necessario, strizzate la gelatina in fogli [10] e aggiungetela al sugo caldo che avete preparato [11] mescolando con la spatola [12] fino a quando la gelatina si sarà sciolta completamente.
Componete il primo strato della vostra caprese, versando il sugo in 4 bicchierini della capienza di 100 ml [13], dopodiché poneteli in frigorifero a rassodare per almeno 1 ora. Nel frattempo preparate il secondo strato, ponendo la stracciatella in un colino a maglie strette e premendo con il dorso di un cucchiaino [14] in modo che rilasci il liquido in eccesso [15]. Lasciate colare la stracciatella e occupatevi della crema al basilico.
Ponete la ricotta in un mixer dotato di lame [16] e aggiungete le foglioline di basilico, regolando di sale [17] e pepe a vostro piacere. Azionate le lame fino ad ottenere un composto omogeneo e cremoso [18], che andrete a porre in una sac-à-poche senza bocchetta, a cui potete praticare un foro.
Trascorso il tempo necessario, proseguite con la composizione di bicchierini: sfilacciate la stracciatella e realizzate il secondo strato [19], infine terminate versando la crema di basilico fino al bordo con l’aiuto della sac-à-poche [20]: la vostra caprese fingerfood è pronta per essere servita e gustata; potrete decorarla con piccole foglioline di basilico [21].