Le mele sono sempre co-protagoniste di fiabe, cartoni animati e talvolta addirittura di film, sarà perché sono buone, sarà perché sono colorate con tante tonalità, sarà perché ne esistono tantissime, da quelle classiche a quelle light, mettendoci così d'accordo sul fatto che le mele piacciono a tutti, così come le torte di mele, ma siamo certi che questa sarà una delle più buone che abbiate mai preparato: torta di mele soffice! Un dolce senza burro, reso morbido e fragrante dall'aggiunta della ricotta al punto che non appena la sfornerete vi verrà voglia di mangiarla... ancora calda! Si dice che una mela al giorno tolga il medico di torno: noi accreditiamo questo detto, anzi lo avvaloriamo con la torta di mele soffice!