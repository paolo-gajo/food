Per preparare le crocchette di barbabietola come prima cosa ponete le patate a bollire. Ci vorranno circa 30 minuti, in base alla loro grandezza. Per verificare la cottura, potrete punzecchiarle con i rebbi di una forchetta. Non appena saranno cotte [1] scolatele e lasciatele intiepidire. Eliminate dal pane la parte della crosta [2], in modo da ottenere circa 370 g di mollica e riducetela a cubetti [3]. 
Tagliate poi la barbabietola prima a fette poi a cubetti [4], quindi teneteli da parte [5]. Occupatevi adesso di sbucciare le patate [6] 
e schiacciatele in un'altra ciotola [7]. Trasferitele poi nel contenitore di un mixer insieme alla ricotta [8] e la barbabietola [9]. 
Frullate poi il tutto [10] fino ad ottenere un composto uniforme [11]. Aggiungete quindi l'uovo [12], 
il sale [13] e i cubetti di pane [14]. Frullate ancora [15], 
poi aggiungete il parmigiano [16] e azionate di nuovo il mixer fino a ottenere una crema liscia e morbida. Trasferite il composto in una ciotola, aggiungete il pepe nero e le foglioline di timo [17]. Con un cucchiaio prelevate circa 50 g d'impasto [18] 
e aiutandovi con un altro cucchiaio formate una sorta di quenelle [19]. Passatela poi nel pangrattato [20], in modo da ricoprirla interamente e schiacciate leggermente i bordi [21]. 
Trasferitele man mano su un vassoio [22] e proseguite anche con le altre. A questo punto versate abbondante olio di semi in un tegame e ponetelo sul fuoco fino a raggiungere la temperatura di circa 140-150°. Non appena l'olio sarà caldo immergete pochi pezzi per volta aiutandovi con la schiumarola [23]. Cuocete le crocchette di barbabietola per un paio di minuti fino a che non saranno ben dorate. Poi scolatele su un foglio di carta assorbente [24], per eliminare l'olio in eccesso.
Ultimate di friggere le crocchette e nel frattempo preparate la salsa d'accompagnamento. Versate in un pentolino il Parmigiano [25], unite la panna [26] e mescolate il tutto [27]. 
Lasciate cuocere per qualche minuto, mescolando di tanto in tanto, fino a che la crema non si sarà leggermente addensata [28]. A questo punto anche le crocchette saranno pronte, salatele a piacere [29] e servitele insieme alla crema di formaggio [30]. 