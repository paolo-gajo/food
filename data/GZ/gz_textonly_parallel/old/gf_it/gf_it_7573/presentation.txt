I fagioli cannellini, con il loro gusto delicato e la loro buccia sottile, si prestano bene alla preparazione di tante ricette, anche di polpette di fagioli! Le polpette di fagioli cannellini sono un antipasto vegetariano delicato e allo stesso tempo stuzzicante. Scoprite come è facile realizzare queste polpette vegetariane cotte in forno, magari accompagnate da una salsina a base di yogurt o piccante! Dopo aver provato i fagioli cannellini in ricche vellutate, come condimento per gli spaghetti o come accompagnamento di un filetto di pesce, scoprite le sfiziose polpette di fagioli cannellini! Una valida alternativa alle polpette di carne semplici o al sugo!