La patate e peperoni, fritti insieme in abbondante olio di oliva, sono un tipico contorno della cucina calabrese, che spesso viene arricchito anche con rosmarino e cipolla rossa di Tropea, altro prodotto tipico molto diffuso in questa regione. Per realizzare questa semplice ricetta si cuociono nell’olio di oliva a fiamma vivace le patate insieme ai peperoni in modo da ottenere delle verdure croccanti e saporite. Il risultato sarà un piatto colorato e gustoso caratterizzato da sapori semplici ma decisi. Le patate e peperoni sono un ottimo contorno estivo di accompagnamento per secondi a base di carni alla griglia. E se amate questi contorni semplici ma saporiti, scoprite anche come è semplice preparare le patate 'mpacchiuse tipiche di Cosenza!