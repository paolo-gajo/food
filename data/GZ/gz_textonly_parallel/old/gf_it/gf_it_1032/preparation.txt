Per preparare le patate e peperoni iniziate lavando i peperoni [1], asciugateli con carta assorbente [2], poi tagliateli a metà e togliete loro il picciolo verde esterno, i filamenti bianchi [3] e i semi interni.
Tagliate i peperoni a listarelle dello spessore di circa 1cm-1cm e ½,[4] e poneteli in una ciotola. Sbucciate le patate [5], e tagliatele e spicchi non troppo sottili (1 cm) [6].
In una larga padella, ponete l’olio extravergine d’oliva e fatelo scaldare [7], poi aggiungete le patate [8], i peperoni rossi [9]
e i peperoni gialli [10]. Cuocete le verdure e con l’aiuto di una paletta, girate di tanto in tanto delicatamente facendo attenzione a non sfaldare le patate [11], aggiustate di sale e proseguite la cottura fino a quando gli ingredienti saranno ben cotti e si presenteranno con una croccante doratura [12] (ci vorranno circa 20 minuti), toglieteli dal fuoco e servite le patate e peperoni ben caldi.