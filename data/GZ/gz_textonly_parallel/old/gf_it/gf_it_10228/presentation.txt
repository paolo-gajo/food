Quest’anno la Pasqua si tinge di bianco e rosa con la meringata pasquale con fragole e cioccolato, un dolce elegante e raffinato che renderà speciale la vostra tavola della festa. Strati di meringa si alternano ad una golosa crema alle fragole arricchita con deliziose gocce di cioccolato. Per rimanere fedeli alla tradizione abbiamo mantenuto la forma del classico uovo ma basterà scegliere altre forme e rendere meringata pasquale con fragole e cioccolato adatta a tutte le vostre occasioni speciali, per tutto l’anno!