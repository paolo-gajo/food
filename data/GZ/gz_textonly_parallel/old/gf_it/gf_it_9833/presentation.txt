Lo strudel rosso al pomodoro con ripieno di tonno, broccolo e porro è un antipasto salato con un ricco ripieno a base di verdure e pesce. La particolarità di questo piatto è data proprio dall’impasto, appunto rosso, realizzato grazie all’aggiunta del concentrato di pomodoro, che dona un colore vivace e un gusto ancora più intenso. Profumato e invitante, questo strudel avvolge un morbio condimento davvero sfizioso, insaporito dall'Asiago e dalle olive, il tutto completato da una generosa spolverata di semi di papavero. Servite lo strudel rosso al pomodoro con ripieno di tonno, broccolo e porro sia caldo che tiepido: il suo gusto conquisterà i vostri commensali!