Per realizzare le polpettine di vitello al limone e maggiorana ponete in una ciotola la carne trita di vitello [1], unite le uova sbattute [2], il parmigiano reggiano grattugiato [3]
e il pangrattato [4], unite anche l’olio di oliva [5], il succo di limone [6], salate, pepate,
profumate l’impasto con la maggiorana fresca tritata [7] e mescolate con una forchetta tutti gli ingredienti. Quando l’impasto sarà omogeneo [8] iniziate a formare le polpettine: prelevate una porzione di impasto grande come una noce e ruotatelo tra le mani per conferire la forma delle polpette. Con queste dosi otterrete circa 24 polpette, man mano che le formate adagiatele su un vassoio rivestito di carta da forno [9].
Passate infine ciascuna polpetta nella farina (10-11). Cuocete le polpette: in una pentola scaldate abbondante olio di arachidi, quando l’olio avrà raggiunto la temperatura ideale per la frittura (170-180°) immergete le polpette nell’olio [12]
cuocetele finché non saranno dorate, poi scolatele [13] e adagiatele su un vassoio rivestito con carta assorbente [14]. Le polpettine di vitello al limone e maggiorana sono pronte per essere gustate calde [15]!