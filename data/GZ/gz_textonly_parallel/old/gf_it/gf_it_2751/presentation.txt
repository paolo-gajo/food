Quante volte vi sarà capitato di avanzare del pollo arrosto fatto in casa oppure quello allo spiedo acquistato nella rosticceria di fiducia? Ecco l’idea stuzzicante per trasformare un avanzo del giorno prima in una sfiziosa ricetta: il sandwich di pollo insaporito con una stuzzicante maionese al cajun. Una miscela di spezie esotiche che arriva da oltreoceano ed esprime un mix unico di sapori di diverse culture culinarie, insieme alla passione per lo street food, hanno ispirato questo piatto veloce e informale. Un salvacena da realizzare last-minute non è mai stato così appetitoso, vi basterà il primo morso per convincervi della sua irresistibile bontà! Potete anche personalizzare il sandwich di pollo per renderlo ogni volta diverso... provate ad insaporirlo con un cremoso paté di carciofi!