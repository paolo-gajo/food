Per realizzare il sandwich di pollo per prima cosa lavate e affettate sottilmente i pomodori ramati [1]. Lavate e tagliate a julienne la lattuga iceberg [2], poi mondate e affettate la cipolla rossa [3].
Tenete da parte le verdure e occupatevi del pollo arrosto: eliminate la pelle e le ossa e sfilacciatelo, raccogliendolo in una ciotola capiente [4]: vi occorrono circa 300 g di pollo. In un’altra ciotola versate la maionese fatta in casa [5], un cucchiaio di concentrato di pomodoro [5] e 4 cucchiaini del mix di spezie cajun.
Mescolate con un cucchiaio [7] per amalgamare il tutto [8], quindi aggiungete il pollo arrosto sfilacciato [9]
e mescolate così da insaporirlo con la salsa [10]. Tenete da parte il pollo e scaldate una padella: quando sarà ben calda adagiate le fette di bacon senza sovrapporle e senza aggiungere altri grassi [11] e rosolatele per 3 minuti, girandole su entrambi i lati [12].
Una volta pronto il bacon, scolatelo su un vassoio rivestito di carta assorbente [13]. Nella stessa padella in cui avete cotto il bacon versate le cipolle affettate [14] e cuocetele per circa 3 minuti. Una volta che saranno ben rosolate, spegnete il fuoco e lasciatele intiepidire [15].
Prendete ora le fette di pane in cassetta: per ogni sandwich imburrate una fetta da entrambi i lati e 2 fette solo da un lato [16]. Scaldate una padella e tostate la fetta di pane imburrata da entrambi i lati [17] finché non sarà ben dorata [18].
Ora potete comporre il sandwich: prendete una delle due fette di pane imburrate solo da un lato e farcite con il pollo [19], le fettine di pomodoro [20] e l’insalata iceberg a julienne [21].
Coprite con la fetta appena tostata [22] e proseguite la farcitura con altro pollo [23], bacon [24]
e cipolla [25]. Coprite con l’altra fetta di pane imburrata solo da un lato [26], pressate il sandwich con una spatola [27]
e tostatelo da entrambi i lati su una padella ben calda [28]. Una volta che la superficie sarà ben dorata, trasferite il sandwich su un tagliere, tagliatelo a metà in diagonale [29] e servitelo ancora caldo [30]!