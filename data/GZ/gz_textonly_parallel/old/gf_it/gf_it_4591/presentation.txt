Di abbinamenti particolari ne abbiamo provato tanti e nessuno ci ha mai lasciato a bocca asciutta! Se siete abituati ad utilizzare la polvere di liquirizia solo nel classico liquore, forse non siete stati in uno dei ristoranti calabresi più raffinati per provare il risotto alla liquirizia e gamberi! Questi granelli di oro nero hanno un gusto veramente speciale, ma bisogna stare molto attenti e aggiungerne la giusta quantità per ottenere un piatto equilibrato. Di abbinamenti se ne vedono davvero tanti: alici, limone, ricciola, parmigiano o zucca... noi abbiamo provato con i gamberi ed il risultato era da leccarsi i baffi! Il risotto alla liquirizia e gamberi è un piatto molto elegante, con i suoi sapori delicati e gentili lascerà una piacevole sensazione di dolcezza in bocca! Realizzatelo anche voi per una cena importante o nel periodo delle feste! 