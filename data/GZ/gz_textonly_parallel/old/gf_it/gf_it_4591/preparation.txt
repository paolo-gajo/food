Per preparare il risotto liquirizia e gamberi come prima cosa iniziate dalla pulizia di quest'ultimi. Staccate per prima cosa la testa [1], poi eliminate anche le zampette e il carapace [2], tenendo tutto da parte. A questo punto incidete il dorso di ciascun gambero [3] ed eliminate il filamento nero. Per altri consigli consultate la nostra scuola di cucina: come pulire i gamberi. 
Versate poi l'acqua in un tegame [4], aggiungete teste e carapaci [5] e salate, quindi portate a bollore [6] e aspettate circa 5 minuti. 
Nel frattempo tritate finemente lo scalogno [7] e tagliate i gamberi a pezzetti [8]. Poi filtrate il brodo e mantenetelo in caldo [9]. 
Versate un filo d'olio in un altro tegame, unite lo scalogno [10] e lasciatelo appassire a fuoco basso. Aggiungete il riso [11] e fatelo tostare per 2-3 minuti alzando leggermente la fiamma. Sfumate con il vino bianco [12] 
e lasciate evaporare completamente, continuando a mescolare [13]. Proseguite a cuocere il risotto aggiungendo un pò di brodo di gamberi [14]. In questa fase è bene mescolare il risotto il meno possibile e aggiungere il brodo un paio di mestoli alla volta, solo al bisogno e sempre ben caldo. Passati circa 13 minuti, o comunque fino a che non sarà al dente, aggiungete la polvere di liquirizia [15]
e mescolate [16] Unite anche i gamberi in pezzi [17] e mescolate ancora [18]. 
Aspettate circa 3 minuti quindi spegnete il fuoco; poi aggiungete: burro,pecorino [19] e amalgamateli al resto per mantecare il risotto [20]. Coprite con un coperchio [21] e aspettate ancora un paio di minuti. 
Completate con dell'origano fresco tritato [22] e aggiungete ancora qualche goccia di brodo per ottenere la consistenza che più preferite. Impiattate, grattugiate un pò di pepe nero su ciascun piatto [23] e servite il vostro risotto alla liquirizia e gamberi ancora caldo [24]! 