Quanti modi esistono per preparare la carbonara? Per i puristi solo uno, ma come sapete amiamo proporvi varianti sul tema, proprio come quella di oggi: carbonara di asparagi! Questa versione vegetariana non cerca di imitare l'originale, ma di accontentare tutti! Non si rinuncia alla classica cremina di tuorli e Pecorino, al posto del guanciale ci saranno però gli asparagi: un primo piatto perfetto da preparare in primavera e da gustare in tantissime occasioni! Come formato di pasta abbiamo scelto di usare i tortiglioni, ma potrete rendere ancora più "vostra" questa ricetta scegliendo quello che preferite: spaghetti, mezze maniche, fusilli o farfalle andranno benissimo!E se anche a voi piace sperimentare sempre nuove ricette ecco altre versioni che non potete assolutamente perdere: