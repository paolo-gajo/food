La parmigiana bianca di verdure al parmigiano è un piatto unico succulento a base di zucchine e melanzane ricoperte da una saporita crema al parmigiano. Se cercate un’alternativa alla classica parmigiana di melanzana, questa è la ricetta che fa per voi: le verdure vengono cotte in forno con poco olio, in questo modo otterrete una cottura più leggera rispetto alla tradizionale frittura. Per insaporire le verdure abbiamo preparato una crema al parmigiano dal gusto spiccato che renderà ancora più appetitose le verdure. Gustate la parmigiana bianca di verdure e parmigiano con secondi di carne come arrosti o brasati.