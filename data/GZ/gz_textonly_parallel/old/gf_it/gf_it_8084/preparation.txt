Per preparare i torcelli con crema di lenticchie e guanciale iniziate facendo appassire la cipolla tritata finemente nell’olio [1]. Quando la cipolla sarà appassita, aggiungete le lenticchie crude [2] e fate loro assorbire, per qualche istante, il condimento.Ora, coprite le lenticchie con il brodo [3] e fate cuocere a fuoco basso per 40-45 minuti,
salando e pepando a fine cottura [4].Su un tagliere, riducete il guanciale a cubetti [5] e fateli rosolare in una padella antiaderente [6] (non aggiungete olio).
Quando saranno rossi e croccanti, toglieteli dal fuoco e tagliateli ulteriormente [7]. Frullate le lenticchie finché non otterrete una crema densa e compatta [8]. Mettete il composto in un pentola e aggiungete il burro [9]. Quando sarà completamente sciolto, unite i cubetti di guanciale (conservatene una manciata per la decorazione finale)e lasciate raffreddare. Ponete la vostra crema di lenticchie e guanciale in contenitori monoporzioni, disponete sulla superficie il guanciale rimasto e servite con i torcelli.