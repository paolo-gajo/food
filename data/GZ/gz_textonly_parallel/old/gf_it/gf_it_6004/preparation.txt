Per preparare la salsiccia con patate al forno iniziate ad occuparvi di quest'ultime. Inanzitutto sbucciate le patate, quindi tagliatele prima a fette [1] e poi a cubetti, cercando di realizzarli tutti della stessa misura (2-3).
Trasferitele all'interno di una teglia da forno [4] e conditele con sale, pepe, olio [5] e origano [6]. Mescolate per insaporire uniformemente le patate.
A questo punto tagliate la salsiccia in pezzi lunghi circa 6-7 cm [7] e adagiateli sopra alle patate [8]. In una ciotolina schiacciate i pomodori pelati e versateli nella teglia, mescolando il tutto [9].
Aromatizzate con gli aghi di rosmarino (10-11) e cuocete in forno statico preriscaldato a 200Â° per 30-35 minuti. Potete aprire il forno e mescolare di tanto in tanto per una cottura uniforme. Una volta cotta [12] servite la salsiccia con patate cotte in forno ancora calde!