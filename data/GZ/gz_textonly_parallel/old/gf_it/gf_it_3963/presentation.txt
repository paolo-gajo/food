Le ricette più semplici spesso nascondono la vera anima di chi cucina. Soltanto il tocco, la passione, l'occhio e l'equilibrio dato dall'amore di chi prepara riescono non solo a produrre una ricetta buona da mangiare ma anche un momento da ricordare. Noi vi offriamo uno spunto che a casa grazie alla vostra cura e alla passione che trasferite al piatto, diventa una vera promessa di felicità! In omaggio alla semplicità dei buoni sapori e della cucina senza fronzoli, vi proponiamo una vellutata avvolgente e gustosa, regina dei comfort food a primavera: la vellutata di zucchine. Una vera poesia nel piatto, una pietanza cremosa da servire come come entrée o primo piatto e da poter assaporare calda o fredda come preferirete. E se anche voi non resistete al fascino dei finger food potrete sempre decidere di servire questa deliziosa vellutata in graziosi bicchierini magari guarniti da verdurine saltate in padella o cereali bolliti come orzo e farro. La consistenza densa e il colore brillante della vellutata di zucchine conquisterà i vostri ospiti e anche voi!