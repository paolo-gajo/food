Per realizzare i panettoncini di cioccolato iniziate dalla preparazione del preimpasto: ponete il latte tiepido in una ciotola capiente, sciogliete all’interno il lievito di birra fresco (in alternativa potete utilizzare 2 g di lievito di birra secco) [1], unite il cucchiaino di malto (o di zucchero) [2] e poi incorporate la farina setacciata [3]. Mescolate con una frusta per amalgamare gli ingredienti, fino ad ottenere un composto liscio e senza grumi,
copritelo con la pellicola [4] e lasciatelo lievitare in forno spento con la luce accesa per 40 minuti finchè non raddoppierà di volume [5]. Intanto ponete le gocce di cioccolato nel freezer, in questo modo non si scioglieranno quando le unirete all’impasto e non scivoleranno sul fondo dei panettoncini. Trascorso il tempo di lievitazione ponete il preimpasto in una planetaria dotata di frusta K, unite la farina [6], il miele,
unite poi lo zucchero [7], l'uovo [8], la scorza di arancia, il sale [9].
Quando gli ingredienti saranno amalgamati sostituite la frusta con il gancio aggiungete per ultimo il burro a pezzetti ammorbidito poco alla volta [10], aspettate che sia stato assorbito il precedente prima di unire il successivo. A questo punto proseguite ad impastare [11] e quando l’impasto risulterà liscio e si staccherà dalle pareti della ciotola, estraetelo, formate una palla e ponetela in un ciotola [12], coprite con pellicola trasparente e lasciate lievitare in forno spento con la luce accesa per un'ora e mezza.
Trascorso il tempo di riposo, riprendete l’impasto lavoratelo velocemente e unite le gocce di cioccolato (13-14), dividetelo in 6 palline uguali. Imburrate e rivestite con carta da forno 6 stampini del diametro di 8 cm e alti 7 cm. Ponete ciascuna pallina di impasto in uno stampino, spennellate la superficie con della panna e poneteli ancora a lievitare [15] finché l’impasto non raggiungerà il bordo, ci vorrà almeno un’ora.
A questo punto spennellate nuovamente la superficie con l’uovo sbattuto [16] o altra panna per rendere dorata la superficie. Cuocete in forno statico a 180° per 20 minuti finchè la parte superiore non risulterà dorata [17] A cottura ultimata sfornate i panettoncini con gocce di cioccolato e lasciateli raffreddare. I vostri panettoncini sono pronti per essere gustati così [18], oppure accompagnarli con una salsa al cioccolato.