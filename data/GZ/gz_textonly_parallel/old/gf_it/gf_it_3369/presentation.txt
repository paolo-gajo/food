Amanti dei sapori calabresi, avrete già provato le ricette a base di 'nduja e la rustica tiella di pasta e patate... oggi vi tentiamo con le girelle alla sardella: soffici rotoli di pasta di pane, condite con un prodotto tipico della regione, la sardella. Detta anche rosamarina o neonata, la sardella è una conserva a base di bianchetti che vengono fatti macerare sotto sale per un periodo e poi mescolati con pepe rosso piccante o dolce, che dona alla sardella una caratteristica colorazione rossastra. Le girelle alla sardella sono ideali come antipasto o per arricchire il vostro cestino del pane!