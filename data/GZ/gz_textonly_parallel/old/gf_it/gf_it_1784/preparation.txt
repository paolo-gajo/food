Per realizzare il sorbetto al limone senza albumi versate 200 g di acqua [1] in un pentolino, aggiungete 200 g di zucchero [2], mescolate e portate a bollore: otterrete uno sciroppo piuttosto liquido. Lasciate bollire per 3 minuti [3], poi mettete a raffreddare in frigorifero per almeno 30 minuti.
Spremete il limone da cui dovrete ottenere 100 g di succo [4] e filtratelo. In una brocca versate 315 g di sciroppo di acqua e zucchero ormai freddo [5], 85 g di acqua [6]
e il succo del limone [7]. Emulsionate la miscela con un frullatore a immersione [8] fino a ottenere un composto chiaro e spumoso [9].
Versate il composto ottenuto all’interno della bacinella della gelatiera precedentemente raffreddata (seguite le istruzioni riportate sulla vostra gelatiera per verificare come procedere) [10]. Lasciate mantecare il sorbetto per circa 30-40 minuti [11] sino a completo raffreddamento. Una volta ottenuta una crema liscia e lucida [12], il vostro sorbetto sarà pronto per essere servito!