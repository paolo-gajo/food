Chi ha voglia di un piccolo dolce gustoso da leccarsi i baffi? In questa ricetta vi presentiamo i mini strudel ai frutti di bosco e ricotta, una divertente rivisitazione dello strudel tradizionale, preparata con dischi di pasta sottile, a cui abbiamo voluto aggiungere una nota di freschezza in versione mini. Questi dolcetti saranno perfetti per deliziare i vostri ospiti: la ricotta bilancia la nota acidula dei frutti di bosco, creando un morbido ripieno colorato e invitante. Provate i mini strudel ai frutti di bosco e ricotta e vi sorprenderanno!