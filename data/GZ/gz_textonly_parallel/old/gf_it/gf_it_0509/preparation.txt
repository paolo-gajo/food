Per preparare la cheesecake cioccolato bianco e lamponi cominciate dalla scolatura del siero della ricotta. In un recipiente sistemate la ricotta dentro ad un colino, e lasciatela scolare almeno per un’ora in frigo [1]. Nel frattempo foderate una forma quadrata da pasticceria da 20x20 cm con carta forno, e sistematelo su un vassoio, anch'esso foderato con carta forno [2]. Per far sì che la carta aderisca bene alle pareti, imburratele leggermente. Spezzettate poi il cioccolato su un tagliere [3]
e versatelo in un mixer insieme ai biscotti. Azionate il mixer fino ad ottenere una sabbia sbricolata [4] e trasferitela all'interno di una ciotola. Fondete il burro a fiamma moderata, lasciatelo intiepidire e versatelo sui biscotti; mescolate il tutto [5] e infine versate nella teglia, livellando con il dorso del cucchiaio [6].
Lasciate rassodare questa base in frigorifero per 30 minuti [7]. Passate intanto alla preparazione della coulis di lamponi: versate i frutti in una padella insieme allo zucchero a velo [8] e lasciate cuocere per 5-6 minuti [9] fin quando la polpa non sarà diventata una purea.
Versate il composto in un colino a maglie strette, posto in un recipiente, [10] e setacciate in modo da eliminare i semini dei lamponi, otterrete così una coulis di lamponi liscia e lucida che lascerete raffreddare [11]. Spezzettate il cioccolato bianco [12]
e versatelo in un bagnomaria insieme alla panna [13] lasciandolo fondere per una decina di minuti a fiamma molto bassa, mescolando di tanto in tanto. Nel frattempo mettete in ammollo la gelatina in acqua fresca [14]: dopo circa 10 minuti la colla sarà ben ammorbidita, pronta per essere strizzata e versata nel cioccolato bianco fuso con la panna [15].
Spegnete la fiamma e mescolate il tutto assicurandovi che la colla di pesce si sia sciolta completamente [16]. Setacciate quindi la ricotta scolata [17] e aggiungetevi la crema di cioccolato bianco e panna [18]
e poi il formaggio morbido [19], mescolando sino ad ottenere una crema liscia ed omogenea [20] sulla quale verserete lo zucchero a velo. Amalgamate il tutto [21].
Avrete ottenuto circa 1,5 kg di composto: dividetelo quindi in due ciotole, 750 g circa per ogni recipiente [22]. Nel primo andrete a versare la coulis di lamponi [23]: mescolandola otterrete una crema liscia e rosata che stenderete sulla base dei biscotti che avrete estratto dal frigorifero [24]
Livellatela e sbattete il vassoio sul piano d’appoggio in modo da far assestare per bene la crema [26]. Riponete nuovamente in frigorifero per un quarto d’ora. Trascorso questo tempo, versate sul primo strato l’altra metà della crema, e livellate con una spatola per appiattire la superficie [27].
Decorate coi lamponi, formando due quadrati concentrici e ponendo 3 lamponi al centro [28], dopodiché lasciate ancora in frigorifero per 3-4 ore. Dopo almeno 3 ore di frigorifero, indispensabili per far rassodare la crema, potrete estrarre il dolce dal frigorifero e posizionarlo su un piatto da portata, togliendo la forma metallica [29] ed il rivestimento di carta forno [30].
Infine, con un pelapatate, ottenete dei riccioli di cioccolato bianco [31] che posizionerete tuto intorno ai lamponi [32] e quando avrete finito di guarnire la vostra cheesecake cioccolato bianco e lamponi potrete gustarla ancora fredda [33].