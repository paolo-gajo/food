Le polpette sono le regine indiscusse della cucina, quelle di carne tra tutte! Ognuno ha una versione del cuore: chi le preferisce in umido, chi saltate in padella o fritte. Oggi vogliamo tentarvi con le polpette di carne e patate al forno. Se siete tra gli scettici che credono che la cottura in forno asciughi troppo il macinato di manzo, vi ricrederete. Sono proprio le patate, contenute anche nell'impasto delle polpette, a garantire che questo piatto unico resti particolarmente morbido e succulento. Fate felice tutta la vostra famiglia con questa pietanza semplice, ma intramontabile, che unisce uno dei secondi piatti più amati al contorno più versatile e sfizioso che ci sia!