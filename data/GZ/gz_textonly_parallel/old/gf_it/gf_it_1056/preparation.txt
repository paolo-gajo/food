Come prima cosa pulite i gamberi o mazzancolle eliminando le teste e il carapace [1] e tenetele da parte perché saranno la base del vostro fumetto. Mondate una cipolla [2] e tagliatela in quarti [3],
poi tagliate il porro togliendo le estremità e le foglie più verdi [4], quindi mondatelo a rondelle sottili [5]. Mettete a sciogliere il burro in una casseruola capiente [6]
e quando sarà sciolto aggiungete la cipolla [7]. Fate soffriggere per un minuto e poi aggiungete il porro tagliato a rondelle e l'aglio [8]. Lasciate insaporire e aggiungete le carcasse di crostacei [9], quindi fatele rosolare un paio di minuti a fuoco vivace
mescolando di tanto in tanto [10]. Versate poi il vino bianco [11], fate evaporare l'alcol e poi aggiungete l'acqua [12] a filo fino a coprire completamente i carapaci.
Aggiungete il prezzemolo, il pepe in grani [13], aggiustate di sale [14] senza aggiungerne troppo perché il fumetto ottenuto è già abbastanza sipido, abbassate la fiamma e fate sobbollire dolcemente per almeno 60 minuti. Durante la cottura schiumate il fumetto con una schiumarola [15],
avendo cura ogni volta di risciacquarla in modo da eliminare ogni residuo [16]. Trascorso il tempo indicato, il fumetto dovrà ridursi più o meno della metà rispetto al liquido iniziale, filtratelo con un colino a maglie strette [17] cercando di prelevare più liquido possibile. Scartate i carapaci e il vostro fumetto di crostacei è pronto per essere utilizzato [18] per i vostri piatti di pesce!