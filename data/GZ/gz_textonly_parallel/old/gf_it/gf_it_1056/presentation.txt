Il fumetto di crostacei, insieme al fumetto di pesce, è una preparazione basilare per tantissimi piatti che prevedono l’uso di un brodo saporito di pesce, per dare sapore a risotti, paste, ravioli o anche alla zuppa di pesce. Il fumetto di crostacei è molto semplice da realizzare, viene preparato con i carapaci e le teste dei crostacei, appunto, per preparare il fumetto di crostacei possono essere utilizzati gli scarti di gamberi, gamberoni, astici, aragoste. Quindi una volta puliti non buttateli via ma usateli come base del fumetto. In questa Scheda di Scuola di Cucina vi mostreremo come preparare un ottimo fumetto in modo da averlo pronto quando volete aggiungere un tocco di sapore ai vostri piatti a base di pesce!