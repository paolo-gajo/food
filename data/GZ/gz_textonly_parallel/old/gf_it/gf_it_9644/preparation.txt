Per realizzare la torta di carote senza uova per prima cosa sbucciate le carote, tagliatele a pezzettoni e versatele nel mixer [1], frullate fino a ridurle in trucioli [2]. Spremete l’arancia [3]; vi serviranno 60 g di succo.
In una ciotola versate l'acqua, il succo d'arancia [4] e lo zucchero [5], poi mescolate con la frusta [6].
Versate anche l’olio di semi di girasole [7] e mescolate ancora. Setacciate la farina e aggiungetela ai liquidi [8], quindi fate lo stesso con la fecola e con il lievito [9].
Mescolate fino a ottenere una pastella liscia e senza grumi [10]. Incorporate infine le carote [11] e amalgamatele all’impasto [12].
Imburrate e infarinate uno stampo da 22 cm [13], versate qui l'impasto [14] e livellate con la spatola. Cuocete in forno statico preriscaldato a 180° per circa 30 minuti. 
Sfornate, lasciate raffreddare [16] e spolverizzate con lo zucchero a velo [17]. La torta di carote senza uova è pronta per essere gustata [18].