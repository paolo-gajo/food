Senza uova non vuol dire senza gusto! Lo dimostrano i nostri golosi dolci pensati per chi deve rinunciare a questo ingrediente, ai quali si aggiunge la morbida e profumata torta di carote senza uova. La casalinga torta di carote da oggi è alla portata di tutti, ritroverete qui il caratteristico aroma delicato che la rende perfetta per la colazione e la merenda di tutta la famiglia. Semplice e con pochi ingredienti, questa delizia diventerà il vostro cavallo di battaglia!