Durante le feste, si sa, in tutta Italia si cominciano a sfornare dolci e prelibatezze tradizionali. La Pasqua non è da meno. Molte sono le tradizioni che in lungo ed in largo imperversano in Italia. Durante il periodo della Quaresima in molte regioni vengono proposti i biscotti Quaresimali tra i dolci di Pasqua. Noi ne proponiamo una versione gustosissima che ricalca la tradizione genovese. L’impasto dei quaresimali è realizzato con la farina di mandorle che dona un gradevole retrogusto a questi graziosi biscotti. I quaresimali hanno tutte le carte in regola per riempire le tavole durante la Quaresima, dal momento che non contengono grassi animali come il burro, risultando quindi perfetti da gustare anche nei periodi di magro. Alcuni raccolgono zucchero fondente colorato che richiama i colori della Pasqua, altri  un cuore morbido di marmellata di fichi questi biscotti: ci sono proprio tutti gli ingredienti per accontentare grandi e piccini! Un tripudio di colori bello a vedersi e ghiotto da mangiare.Venite a scoprire questa e altre ricette tradizionali per arricchire i vostri menu di Pasqua!