Per preparare i quaresimali per prima cosa iniziate con la preparazione dell’impasto. Prendete un mixer e versatevi la farina di mandorle e lo zucchero [1]. Azionate il mixer e frullate bene gli ingredienti. Quando gli ingredienti saranno totalmente frullati ed amalgamati riponete questi ingredienti in una ciotola [2]. Aggiungete a questo punto un albume [3] ed impastate energicamente con le mani il vostro composto.
A questo punto cospargete una spianatoia con lo zucchero a velo e versate sopra ad esso la farina di mandorle e zucchero frullati [4]. Lavorate energicamente l’impasto con le mani [5]. Quando gli ingredienti saranno totalmente amalgamati date all’impasto la forma di una sfera. Ora aiutandovi con il mattarello stendete l’impasto fino ad ottenere uno spessore di circa 8 mm [6].
Procedete quindi con la preparazione delle tortellette. Con l’aiuto di un coppapasta dal diametro di 10 cm ricavate dalla sfoglia dei cerchi [7] coppate la sfoglia di marzapane ed ottenete le vostre forme. Le forme ottenute dovranno essere 6. Con la sfoglia così ottenuta riempite le vostre 6 tartellette [8] facendo aderire bene l’impasto ai bordi. Dopodichè procedete con la preparazione dei canestrelli. Utilizzando lo stesso impasto coppatelo con coppapasta a forma di disco dal diametro di 4,5 cm [9]. Ripete l’operazione 4 volte per ottenere i dischi che diventeranno la base dei vostri canestrelli.
Successivamente prendete i canestrelli e con un coppapasta ricavatene un disco interno con un coppapasta dal diametro di 2 cm (la parte interna del canestrello potrà essere impastata nuovamente per la lavorazione dei mostaccioli) [10]. Riponete ora le tartellette ed i canestrelli che avete ricoperto con la pasta di marzapane ed i canestrelli in una leccarda coperta da carta da forno [11]. Con l’impasto rimanente procedete alla preparazione dei mostaccioli quaresimali. Stendete l’impasto fino ad ottenere uno spessore di 3 mm e con un coppapasta a forma di rombo del diametro di 6,5 cm (o con un supporto di carta che potete creare a forma di rombo) ottenete 18 rombi [12].
Prendete quindi i mostaccioli, schiacciate leggermente al centro del rombo [14] e riponetevi all’interno la marmellata di fichi e ricopritele con un altro pezzo di marzapane a forma di rombo in modo da lasciare la marmellata al centro ben chiusa dai due pezzi di sfoglia [15]. Un piccolo trucco: tagliate leggermente i bordi dei vostri due rombi chiusi per far aderire bene le due parti sovrapposte dei rombi [15].
Dopodichè disponete i mostaccioli ripieni di marmellata su una leccarda ricoperta con carta da forno [16]. Infornate la vostra leccarda con le tartellette ed i canestrelli ed i mostaccioli quaresimali in forno statico pre riscaldato a 160°C per 15 minuti. Quindi estraeteli e metteteli su una gratella a raffreddare in modo tale che raffreddandosi si induriscano e mantengano la forma desiderata [17]. Mentre i quaresimali si raffreddano procedete preparando lo zucchero fondente o fondant (per un maggiore dettaglio sulla preparazione dello zucchero fondente o fondant cliccate qui). Iniziate prendendo un pentolino. Ponetevi lo sciogliere lo zucchero semolato e l’acqua [18].
Poi aggiungete anche il glucosio [19]. Scaldate a fuoco basso e, aiutandovi con una frusta a mano, continuate a mescolare gli ingredienti per consentire loro di amalgamarsi bene, evitando la formazione di grumi [20]. Fate raggiungere al vostro composto la temperatura di 115° C (per verificare la temperatura dello zucchero è necessario essere in possesso di un termometro per zuccheri) [21].
Quando lo zucchero avrà raggiunto questa temperatura trasferitelo in una ciotola [22] e continuate a mescolare con un cucchiaio fino a che il composto non raggiunge la temperatura di 60°C. Raggiunta questa temperatura spostate il composto su una planetaria munita di gancio a foglia. Continuate a lavorarlo fino ad ottenere un panetto bianco e compatto. Dividete a questo punto il panetto bianco di zucchero fondente in 3 parti. Prendete una parte dello zucchero fondente e scaldatelo a bagnomaria (fate attenzione che non superi i 60°C) [23]. Aromatizzate il panetto di zucchero fondente sciolto con il fior di arancio [24].
Procedete poi versando il colorante [25] e mescolate bene per uniformare il colore [26]. Riempite immediatamente le tartellette per evitare che asciugandosi lo zucchero fondente non assorba i colori [27].
Dopodichè procedete con ripetendo l’operazione colorando gli altri due panetti di fondente di zucchero con i colori rosa e giallo. Riempite quindi le tartellette con lo zucchero fondente rosa e giallo [28]. A questo punto prendete un pennello e spennellate con il glucosio [29] i vostri quaresimali non riempiti con il fondente (i canestrelli ed i mustaccioli) ed aggiungete sopra a piacimento le perline di zucchero per decorare. Ecco i vostri quaresimali gustosissimi e pronti per essere gustati [30]!