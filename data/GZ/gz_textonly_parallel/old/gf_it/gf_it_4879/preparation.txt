Per preparare le frittelle di mais con chutney di pomodori iniziate da quest'ultimo. Lavate i pomodori, tagliateli a fette e poi in pezzi grandi un paio di cm [1]. Eliminate la parte più verde del porro, lavatelo e tagliatelo a rondelle [2]. Tagliate poi anche il peperoncino a rondelle [3]. 
In una casseruola capiente versate i pomodori, i porri [4], il peperoncino [5], lo zucchero [6] 
e l'aceto [7]. Unite poi il sale e mescolate il tutto [8]. Lasciate cuocere per per 60 minuti a fuoco medio basso, fino a che non sarà ben ristretto [9]. 
Quando il chutney sarà quasi pronto preparate le frittelle. Unite le due farine in una ciotola [10], salate, pepate e versate il latte [11]. Aggiungete il lievito [12], 
l'uovo [13] e sbattete il tutto con una frusta [14], fino a che non avrete ottenuto una pastella cremosa. Aggiungete poi il mais ben scolato [15]. 
Tagliate poi il cipollotto a rondelle [16], tritate il prezzemolo finemente [17] e unite tutto in ciotola [18]. 
Mescolate il tutto [19] fino ad ottenere un composto omogeneo [20]. Scaldate l’olio a 165° e con l’aiuto di un cucchiaio lasciate scivolare nell’olio una dose di impasto [21]. 
In tre minuti la frittella si sarà gonfiata e dorata al punto giusto. Scolate su carta cucina (22-23) e continuate fino a terminare l'impasto. Servite con il chutney tornato a temperatura ambiente [24].