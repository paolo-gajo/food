Una buona cenetta tra amici inizia sempre con qualcosa di sfizioso. Per gli amanti dei finger food fritti e delle ricette appetitose da preparare in poco tempo ecco una soluzione ad hoc: spiedini di mozzarella e acciughe fritti. Una rivisitazione della classica mozzarella in carrozza, trasformata in invitanti stuzzichini passati in una doppia panatura per sigillare il filante e gustoso ripieno di formaggio e acciughe sott'olio. Scoprite come è semplice preparare questi golosi spiedini e serviteli insieme ad altri antipastini velocissimi da preparare come dei bocconcini di sfoglia o dei bocconcini di salmone. Farete la felicità dei vostri ospiti!