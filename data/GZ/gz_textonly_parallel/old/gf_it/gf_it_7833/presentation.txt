La notte delle streghe si avvicina e per far divertire i bambini, perché non preparare insieme questi bellissimi cupcake mostruosi di Halloween? La base per questi divertenti dolcetti sono i cupcake al cioccolato: potete anche prepararli il giorno prima e decorarli il giorno dopo! Una volta pronti si conservano in frigorifero per 2-3 giorni.Per decorare i cupcake di Halloween vi serviranno delle glasse colorate e pasta di zucchero: vi basterà seguire le nostre indicazioni per realizzare tanti spaventosi cupcake, unici e colorati! Scatenate la vostra fantasia per realizzare nuovi soggetti a vostra scelta: i cupcake mostruosi di Halloween andranno a ruba!