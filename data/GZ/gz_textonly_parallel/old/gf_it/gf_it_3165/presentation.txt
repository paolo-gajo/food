Pensate che le uova sode siano tremendamente noiose? Allora vuol dire che non avete provato la nostra variegata gamma di ricette: uova alla diavola per gli amanti del piccante, uova primavera per portare a tavola una ventata di allegria, uova decorate per inaugurare il vostro menù di Pasqua… quanti modi ci sono per reinventare questa semplice preparazione di base! Per farcire le uova ripiene che vi proponiamo oggi, invece, abbiamo utilizzato cous cous, verdure e tonno: pochi ingredienti per un risultato sfizioso, allegro e colorato, ispirato ai sapori della cucina mediterranea. Perfette come antipasto o per un aperitivo fra amici, le uova ripiene si confermano ancora una volta una bella, e gustosa, sorpresa!