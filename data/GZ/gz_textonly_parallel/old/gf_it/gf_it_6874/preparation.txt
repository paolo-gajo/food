Per preparare il pane ai semi di lino iniziate proprio dall'impasto. Ponete in una ciotola la farina di Kamut® e il lievito disidratato[1]. Quindi aggiungete l'acqua, a temperatura ambiente, lentamente [2] e iniziate a mescolare con le mani [3].
Aggiungete quindi anche l'olio [4] e continuate ad impastare con le mani [5]. Una volta che la massa avrà preso forma, aggiungete anche il sale [6].
Amalgamate tutti gli ingredienti [7], quindi passatelo su di un piano e continuate ad impastarlo [8], una volta ottenuto un composto uniforme appiattitelo leggermente con le mani. Aggiungete i semi di lino e spargeteli su tutta la superficie [9].
Iniziate ad arrotolare l'impasto in modo da incorporare tutti i semi [10]. Impastate ancora fino ad ottenere un impasto liscio [11] e formate una palla con le mani [12].
Coprite con la pellicola e lasciate riposare in forno spento con la luce accesa per un' ora o fino a quando non avrà raddoppiato il suo volume [13]. Riprendete l'impasto e delicatamente con le mani dategli una forma ovale [14], quindi partendo dalla parte più alta iniziate ad arrotolarlo [15].
Terminate di avvolgerlo dandogli così la classica forma "a filone" [16]. Passatelo su una leccarda con carta forno e lasciatelo lievitare ancora per un'ora o fino a quando non sarà raddoppiato di volume [17]. Quindi cuocete in forno statico preriscaldato a 200° per 40 minuti spruzzando un pò d'acqua sulla superficie per un paio di volte durante i primi 5 minuti [18].