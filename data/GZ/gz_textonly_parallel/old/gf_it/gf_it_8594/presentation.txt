Se siete degli amanti della carne e dei piatti tipicamente invernali, nel menù delle feste o della domenica non può mancare lo stinco di maiale al forno con patate! Questo taglio di carne considerato meno nobile, non è meno gustoso di altri... anzi! Con la preparazione che vi suggeriamo diventerà un secondo piatto così ricco e saporito che farà letteralmente capitolare i vostri ospiti! L’ingrediente segreto di questa ricetta? Il tempo! La cottura deve essere lenta per ottenere una carne morbida e succulenta. E mentre lo stinco cuoce in forno voi potrete dedicarvi alla preparazione del resto della cena! In poche parole, stinco di maiale al forno con patate: superlativo!