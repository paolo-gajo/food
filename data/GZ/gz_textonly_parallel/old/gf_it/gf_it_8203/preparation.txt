Per preparare la torta rovesciata di carote e cipolle per prima cosa pulite bene le cipolle ed affettatele sottilmente; versatele quindi in padella con dell'olio [1] e lasciatele appassire, quindi aggiungete un cucchiaio di semi di finocchio [2]. Una volta che le cipolle saranno giunte a metà della loro cottura aggiungetete un cucchiaio generoso di zucchero integrale [3].
Intanto lavate e pulite le carote e poi tagliatele in tronchetti di 3 cm circa. Subito dopo mettete le carote a bollire per 20 minuti in abbondante acqua e quando queste saranno cotte [4] salate e pepate. A questo punto procuratevi uno stampo rotondo e spennellatelo con dell'olio [5] per poi spolverizzarlo con lo zucchero integrale rimasto [6],
disponete i tronchetti di carote in piedi e vicini l'uno con l'altro [7] ma lasciando un pò di spazio tra le carote e il bordo dello stampo. Una volta terminato l'assemblamento delle carote sullo stampo, ricopritele con le cipolle [8] avendo cura di riempire anche lo spazio tra il bordo dello stampo e le carote. Ricoprite il tutto con la pasta brisè [9] infilandone l'estremità all'interno dello stampo
e spennellandone la superficie con dell'olio [10]. Cuocete quindi in forno gia caldo a 180° fino a che la sueperficie non sarà bene dorata [11]. Una volta intiepidita, prendete la torta di carote e rovesciatela con un movimento deciso su di un piatto [12]. Spolverizzate la superficie della torta rovesciata di carote e cipolle con del sale nero di Cipro.