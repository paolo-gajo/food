Per realizzare le cotolette di pleurotus alla griglia iniziate dalla pulizia dei funghi: con un panno umido pulite la superficie dei cappelli e il gambo per eliminare il terriccio [1], poi con un coltellino separare i gambi dal cespo (2-3) e se necessario ripassate il panno sui cappelli e sulle lamelle interne per eliminare eventuali tracce di terra. Tenete da parte i singoli cappelli interi per la cottura.
Ora preparate la panatura: in una ciotola ponete le due uova intere, salate [4] pepate e sbattetele con una forchetta [5]. In altre due ciotole separate setacciate rispettivamente la farina [6]
e il pangrattato [7]. Ora che tutto è predisposto [8] potete iniziare a comporre le cotolette: prendete un singolo cappello, infarinatelo [9],
poi passatelo nell’uovo [10] e per ultimo ricopritelo con il pangrattato [11]. Una volta che avrete impanato i pleurotus ponete sul fuoco una pentola dal fondo capiente e riscaldate l’olio di semi, per una frittura perfetta la temperatura ideale deve essere tra i 170° e i 180°, per monitorare la temperatura munitevi di un termometro per alimenti. Quando l’olio sarà caldo immergete i funghi [12] e cuocetele per pochi minuti fino a completa doratura,
a cottura ultimata scolate con un mestolo forato i pleurotus [13] e poneteli su un vassoio ricoperto di carta assorbente in modo da eliminare l’olio in eccesso [14]. In alternativa potete cuocere i pleurotus in forno statico preriscaldato a 180° per circa 15-20 minuti. Le vostre cotolette di pleurotus sono pronte per essere gustate ben calde [15]!