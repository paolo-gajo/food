Pronti per il countdown di fine anno? Che scegliate di festeggiare l’ultimo attesissimo giorno dell’anno con amici o con la famiglia, il cenone è un appuntamento imperdibile e sulle tavole ricche di manicaretti convivono da sempre la tradizione, come gli immancabili e benaugurali cotechino e lenticchie, con altre prelibatezze più fantasiose e originali, come quelle che vi proponiamo qui: i gamberi in crosta. Questi deliziosi e fragranti bocconcini sono il finger food perfetto per arricchire i vostri buffet, un piccolo sfizio che renderà ancora più piacevole la vostra serata. Del resto cosa c’è di meglio che salutare il nuovo anno con gusto, in questo caso con una delle ricette con i gamberi più originali e sfiziose!