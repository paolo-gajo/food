Per preparare la focaccia allo yogurt versate in una ciotolina il lievito e l'acqua [1], mescolate fino a discioglierlo [2]. Aggiungete poi il miele [3] e mescolate bene.
Versate nella ciotola di una planeraria la farina e il sale [4], montate la frusta a foglia e azionate qualche secondo per alleggerire il composto [5]. Versate quindi il lievito disciolto [6],
e azionate il motore a bassa velocità fino a che non sarà ben amalgamato [7]. Aggiungete lo yogurt [8] e azionate la macchina fino a che non sarà stato completamente assorbito. Unite in ultimo l'olio [9]. Azionate di nuovo la planetaria, e quando avrete ottenuto un impasto omogeneo, aumentate la velocità e aspettate fino a che l'impasto sarà ben incordato. 
Coprite con della pellicola trasparente [10] e un canovaccio [11] e mettete a lievitare in forno spento con la luce accesa fino a quando triplicherà il suo volume [12]. Ci vorranno circa 3 ore. 
A questo punto riprendete l'impasto e trasferitelo sul piano di lavoro infarinato [13]. Lavoratelo velocemente senza sgonfiarlo troppo e formate una palla [14]. Trasferite in una ciotola, coprite con pellicola [15] e con il canovaccio e riponete in forno spento, solo con la luce accesa, a lievitare. Questa volta basterà un'ora e l'impasto dovrà raddoppiare. 
Riprendete l'impasto e trasferitelo sulla leccarda rivestita di carta da forno [16]. Allargate delicatamente l'impasto con le mani, tirando i lembi laterali delicatamente in modo da realizzare una forma rettangolare [17]. Preparate una salamoia veloce versando in una ciotolina l'acqua, il sale [18] 
e l'olio [19]. Mescolate bene e utilizzatela per spennellare la superfice della focaccia [20]. Terminate con qualche aghetto di rosmarino [21], 
coprite con il canovaccio [22] e lasciate riposare per una mezz'ora [23]. A questo punto cuocete in forno statico preriscaldato a 200° nel ripiano centrale per circa 25 minuti o comunque fino a quando la focaccia sarà ben dorata in superficie (regolatevi anche in base alla potenza del vostro forno). Poi sfornate [24] e servite la focaccia allo yogurt. 