Innamorati anche voi dello strudel? Come dolce è straordinario, ma provatelo in versione salata con la nostra ricetta dello strudel al radicchio: un piatto dai sapori invernali che vi conquisterà al primo boccone! Facile e veloce da realizzare, questo strudel arricchirà di gusto i vostri menu tutto l'anno: basterà variare il ripieno con altre verdure di stagione, aggiungere pancetta a cubetti, edamer o altri ingredienti svuotafrigo e in poche mosse porterete in tavola una torta salata appetitosa!