Il lievito madre è una grande responsabilità: si crea, si coccola, si rinnova perchè abbia l'energia necessaria a rendere pani e dolci lievitati davvero morbidi, fragranti e saporiti. Non solo: vi stupirà anche nella preparazione di grissini! I grissini con lievito madre sono un tripudio di scrocchi per la loro irresistibile croccantezza e il gusto unico dato da cipolla e pancetta affumicata. Arricchiranno il cestino del pane e  saranno una deliziosa scoperta da sgrannocchiare da soli oppure da accompagnare a salsine da aperitivo come hummus o una crema di parmigiano.