Arancina sta a Palermo come arancino sta a Catania, non c'è una via di mezzo. Nessuno troverà mai una soluzione su quale sia il nome più corretto, l'unica certezza è la loro infinita bontà. Oggi veniamo incontro agli amici vegetariani proponendo gli arancini con ragù di fagioli. Se siete amanti dei classici ripieni, della versione al pistacchio o agli spinaci, lasciatevi tentare anche da questo nuovo gusto. Questi speciali arancini con ragù di fagioli rossi saranno apprezzati proprio da tutti per il sapore e per l'originalità. Quindi non vi resta che cimentarvi ai fornelli per questa nuova versione!