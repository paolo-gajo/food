Il minestrone freddo è un piatto vegetariano, nutriente e leggero da preparare con tantissime verdure. La preparazione è quella del classico minestrone: verdure stufate con brodo vegetale e in questo caso, insaporite con un trito di prezzemolo, che dona un gusto fresco. Una volta cotto, il minestrone va lasciato intiepidire e va servito a temperatura ambiente. Il minestrone freddo è ottimo come portata unica durante la stagione estiva insieme a delle croccanti bruschette.