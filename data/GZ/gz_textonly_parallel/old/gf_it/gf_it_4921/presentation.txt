L'angelica alle zucchine è un lievitato salato soffice e scenografico che si ispira alla classica ricetta della torta angelica, ricca di gocce di cioccolato e sormontata da una dolce glassa! In questa versione salata al posto del cioccolato troviamo morbide zucchine, un saporito caciocavallo e delle croccanti scaglie di mandorle tostate. La tecnica per realizzarla e l'intreccio finale restano invariati, infatti otterrete lo stesso effetto scenografico... una torta salata che si mangia con gli occhi! L'angelica alle zucchine è perfetta da servire come antipasto, sistemandola al centro della tavola, o da trasportare per una gita fuori porta: infatti è ottima sia da gustare calda che a temperatura ambiente. Provatela anche in versione mignon o alla birra! Scoprite anche il nostro wool roll bread, il pane gomitolo, ripieno di formaggio! 