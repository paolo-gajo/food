Fave e pecorino sono due degli ingredienti più amati per un pic-nic all'aria aperta... ma quando fuori piove e bisogna rinunciare ad una giornata al parco consolatevi con il nostro Pecorino fritto con crema di fave! Utilizzando un Pecorino poco stagionato e gustandolo ancora fumante potrete apprezzare tutto il suo aspetto filante, ma se preferite ottenere delle chips croccanti utilizzatene uno più stagionato e lasciatelo intiepidire prima di accompagnarlo con la crema di fave! In entrambi i casi sarà un perfetto comfort food da gustare per un comodo pic-nic sul divano! 