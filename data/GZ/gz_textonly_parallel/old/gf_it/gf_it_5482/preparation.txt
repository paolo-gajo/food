Per preparare il Pecorino fritto con crema di fave iniziate da quest'ultima. Come prima cosa sbollentate le fave in acqua bollente e salata [1] per circa 5 minuti. Poi scolatele e raffreddatele sotto l'acqua corrente [2]. Private ciascun fagiolo della pellicina [3] e man mano riponeteli nel bicchiere di un mixer. 
Aggiungete l'olio [4], una spruzzatina di limone [5], un pizzico di sale e il pepe nero [6]. 
Unite anche lo spicchio d'aglio privato dell'anima e tagliato in piccoli pezzi [7]. Frullate il tutto fino ad ottenere una crema [9]. Se dovesse essere troppo solida aggiungete un pò d'acqua. 
Riponete in un vasetto [10] e tenete da parte. Passate al Pecorino, tagliatelo a fette spesse circa 2 mm [11]. Poi versate la farina di riso in una ciotolina e sbattete l'uovo in un'altra [12].
A questo punto ponete sul fuoco un tegame con l'olio e scaldatelo fino a raggiungere la temperatura di 170°. Nel frattempo passate le fettine di Pecorino prima nell'uovo [13] e poi nella farina di riso (14-15), in modo da ottenere una panatura molto leggera. 
Immergete pochi pezzi per volta [16] e friggeteli per 2-3 minuti fino a quando risulteranno ben dorati, poi scolateli e trasferiteli su un vassoio foderato con carta da cucina [17]. Ultimate di friggere le chips di Pecorino e servitele insieme alla crema di fave [18]! 