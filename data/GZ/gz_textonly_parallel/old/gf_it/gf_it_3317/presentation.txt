Gli spiedini di tortellini fritti con salsa alla panna e Parmigiano sono un antipasto davvero originale e fantasioso, adatto alle feste natalizie e non solo, che vi permetterà in pochi minuti di preparare un piatto insolito e particolarmente gustoso: lascerà piacevolmente stupiti i vostri commensali! Dopo aver lessato i tortellini nel brodo, infilzateli negli spiedini, spennellateli con l’uovo, cospargeteli di pangrattato e friggeteli nell’olio bollente accompagnandoli con una salsa di panna, parmigiano e noce moscata.