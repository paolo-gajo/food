Per preparare le friselle con verdure e salsa al taleggio iniziate dai fiori di zucca. Puliteli, staccando il gambo, i pistilli esterni e quelli interni [1]. Tagliate i fiori di zucca a metà [2] e trasferiteli in un piatto. Conditeli con sale e olio [3].
Aggiungete anche delle foglioline di origano fresche, girateli e teneteli da parte [4]. Passate ai pomodorini, lavateli, asciugateli e tagliateli a metà [5]. In una padella versate un filo d'olio, un pizzico di sale e lo zucchero di canna [6].
Accendete il fuoco e adagiate i pomodorini a testa in giù, con la parte del taglio rivolta verso il basso [7]. Cuocete a fuoco medio-alto per 10 minuti, senza muoverli [7]. A questo punto i pomodorini saranno caramellati, utilizzando una pinza prelevateli dalla padella [8] e trasferiteli in una ciotola [9]. 
Occupatevi ora della salsa al taleggio DOP. Tagliate 100 g di Taleggio DOP a cubetti [10] [11]. Scaldate la panna sul fuoco, a fiamma bassa, in un pentolino e aggiungete il formaggio [12]. 
Mescolate [13] sino a che non si sarà sciolto completamente, ci vorranno circa 10 minuti [14]. Nel frattempo pulite i fagiolini e tagliateli a metà [15].
Immergete i fagiolini in acqua bollente [16] e lessateli per 7 minuti. Utilizzando una schiumarola scolateli [17] e trasferiteli in acqua e ghiaccio [18]. In questo modo avranno un colore brillante e manterranno la loro croccantezza. 
Bagnate le freselle in acqua per qualche secondo [19], e trasferitele in un piatto. Adagiate sopra i pomodorini, i fagiolini [20] e i fiori di zucca insaporiti [21]. 
Aggiungete anche la rucola [22] e utilizzando un cucchiaio versate sopra ogni fresella la crema di taleggio DOP [24]. Aggiungete una grattata di pepe nero, altro origano fresco e servitele [24].