Le friselle sono uno dei piatti estivi più apprezzati nel Sud Italia; spesso condite con i pomodori sono un'idea davvero veloce da realizzare per un pranzo rinfrescante, magari dopo una giornata in spiaggia. Oggi prepariamo insieme le friselle con verdure e salsa al taleggio, una variante davvero gourmet con cui stupire i vostri ospiti! Abbiamo utilizzato tante verdure di stagione per donare gusto e colore: fiori di zucca crudi, pomodorini caramellati, fagiolini sbianchiti e qualche fogliolina di rucola. Ma ciò che donerà uno sprint di sapore sarà la nostra deliziosa salsa al taleggio DOP, cremosa e sapida al punto giusto! Queste friselle croccanti e colorate sono il piatto perfetto per l'estate, correte a prepararle. 