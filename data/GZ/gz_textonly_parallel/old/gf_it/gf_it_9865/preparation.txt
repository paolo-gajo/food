Per realizzare la sbriciolata alla crema lavorate in ciotola farina, il lievito per dolci [1], il burro freddo a pezzetti [2], i semi di una bacca di vaniglia e il sale. Amalgamate quindi sbriciolate, fino ad ottenere una consistenza sabbiosa. Quindi aggiungete lo zucchero [3],
le uova [4], incorporatele e sbriciolate ancora l’impasto con le dita. Coprite la ciotola con della pellicola trasparente [5] e fate riposare in frigorifero per 1 ora. Intanto preparate la crema pasticcera: versate il latte in un pentolino, aggiungere lo zucchero [6], 
i tuorli [7] e la farina [8]. Frullate gli ingredienti con un mixer ad immersione per farli amalgamare [9].
Unite la bacca di vaniglia avanzata dall’impasto [10] cuocete la crema a fiamma bassa, mescolando con una frusta, per 6-7 minuti [11]. Quando la crema si è rappresa, spegnete il fuoco ed eliminate la bacca di vaniglia [12]. Lasciate raffreddare la crema.
Rivestite con della carta forno, uno stampo da 24 cm di diametro. Versate poco più di metà dell’impasto sbriciolato [13]. Distribuitelo sul fondo e sul bordo. Compattate l’impasto con le mani [14]. Versate la crema preparata, livellatela con una spatola, cercando di non superare i bordi dell’impasto [15]. 
Ricoprite la superficie della sbriciolata con le rimanenti briciole d’impasto [16] [17]. Cuocete il dolce in forno statico, già caldo, a 180° per 1 ora. Dopo 40 minuti, se la superficie dovesse scurirsi troppo, coprite il dolce con un foglio di carta d’alluminio. Dopo la cottura, sfornare la sbriciolata alla crema e fatela raffreddare prima di servirla [18].