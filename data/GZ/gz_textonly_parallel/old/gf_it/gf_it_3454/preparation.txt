Per realizzare la crostata morbida con zucchine e salmone in una ciotola mettete le uova con un pizzico di sale [1], mescolate con una frusta. Unite l’olio [2] ed il latte [3] e mescolate. 
Unite la farina 00 [4] e il lievito istantaneo [5], mescolate ancora l’impasto con la frusta [6]. 
Dovrete ottenere un impasto cremoso e senza grumi [7]. Imburrate [8] e infarinate [9] uno stampo furbo da 22 cm. 
Versate l'mpasto e distribuitelo in modo omgeneo [10] ruotando la teglia. Cuocete in forno già caldo, nel ripiano medio, in modalità statica a 180° per 25 minuti. Nel frattempo preparate il ripieno: lavate e tagliate a rondelle le zucchine [11], mettete in una padella con olio [12] e sale, spadellatele per 6-8 minuti, le zucchine devono restare leggermente croccanti. 
Una volta cotte, versatele in piatto [13] e lasciatele raffreddare [14]. In una ciotola ammorbidite il formaggio cremoso con poco olio [15].
Trasferite il formaggio in un sac-à-poche con il beccuccio a stella [16]. Sfornate la base [17] e lasciatela raffreddare a temperatura ambiente per 30-40 minuti. Sformate la torta e rovesciatela su un piatto [18]. 
Spremete dei riccioli di formaggio con il sac-à-poche fino a riempire completamente lo spazio formato in cottura dallo stampo. Adagiate anche le zucchine a rondelle [20]. Tagliate il salmone affumicato a listarelle, arrotolatele e formate delle roselline [21]. 
Posizionate anche le rose di salmone sulla crostata morbida mettendole tra le zucchine [22], tagliate aspicchi le fettine di limone e completate la torta morbida con zucchine e salmone.