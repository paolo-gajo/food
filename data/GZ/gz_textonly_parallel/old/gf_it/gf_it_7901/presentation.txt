Per la merenda di grandi e piccini, vi proponiamo uno snack finger food, goloso e originale: i Pavesini pops!Due biscotti Pavesini farciti con una deliziosa crema di yogurt greco e panna che abbiamo declinato in diverse varianti: lampone, mirtilli, melone e stracciatella.La crema di base si prepara mescolando lo yogurt greco insieme alla panna montata e lo zucchero a velo, un risultato molto delicato che si presta ad essere varigato in diversi gusti.Noi abbiamo scelto di aromatizzare la crema in parte con una purea di lamponi, in parte con una purea di mirtilli e in parte con una purea di melone. L'ultima parte l'abbiamo arricchita con gocce di cioccolato per una variante stracciatella.Le varie creme necessitano di circa 1 ora di rassodamento, vista la presenza della gelatina per compattarle e poi non vi resterà che farcire i Pavesini.Per rendere più sfiziosi i Pavesini pops, infilzateli con uno stecco di legno: una tentazione irresistibile per grandi e piccini!