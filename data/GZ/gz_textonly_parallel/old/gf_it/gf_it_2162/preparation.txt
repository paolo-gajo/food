Per preparare la pasta con pesto e tonno fresco, iniziate mettendo a bollire l'acqua della pasta. Poi prendete le foglie di basilico, staccatele dai rametti [1] e pulitele con un panno. Mettete le foglie in un bicchiere alto, mondate e affettate l'aglio [2], versate le mandorle a scaglie [3]
unite il Pecorino grattugiato [4] e l'olio extravergine d'oliva [5]. Frullate tutto con un mixer ad immersione [6] 
per ottenere un composto cremoso e omogeneo [7]. Ora mettete a cuocere la pasta [8], intanto tagliate a cubetti ci circa 2 cm il tonno fresco [9]. 
In una padella versate un filo d'olio [10], scaldate leggermente e tuffateci i cubetti di tonno [11]. Scottateli appena per qualche istante a fuoco medio, rigirando spesso. Aromatizzate con scorza di limone non trattato [12]
e con peperoncino secco [13]. Insaporite e spegnete il fuoco: il tonno deve solo scottarsi. Mettete il tonno da parte, nella stessa padella versate il pesto, quindi unite un mestolo di acqua di cottura della pasta [14]; unite anche il tonno scottato in precedenza [15], 
accendete il fuoco giusto il tempo di saltare brevemente, scolate la pasta aiutandovi con una schiumarola per versarla direttamente in padella [16]; mescolate per amalgamare qualche istante e spegnete il fuoco. Trasferite la pasta al pesto e tonno fresco nei piatti da portata, condite con un filo d'olio a crudo a piacere [17] e servite [18].