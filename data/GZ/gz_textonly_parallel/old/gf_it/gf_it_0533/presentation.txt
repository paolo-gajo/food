La cucina è: cuore, passione, disciplina ma soprattutto divertimento... con una ricetta si può giocare coi colori, coi profumi, con la composizione, aggiungendo e togliendo pezzi per comporre un simpatico puzzle. Oggi prepariamo un secondo piatto sfizioso e velocissimo, una divertente variante della classica tagliata rucola e grana. In passato avevamo già proposto il carpaccio di manzo e fieri di questo semplice abbinamento oggi abbiamo creato dei delicati straccetti di manzo che accontenteranno anche coloro che non amano la carne troppo al sangue!Le classiche scaglie di Parmigiano si trasformano in fragranti cialdine che accompagnano questi favolosi straccetti di carne serviti su un letto di rucola... la morbidezza della carne vi farà innamorare di questo piatto semplice e veloce, i vostri ospiti non potranno far altro che chiedere il bis!