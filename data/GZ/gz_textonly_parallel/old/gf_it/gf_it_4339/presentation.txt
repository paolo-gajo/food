Se siete alla ricerca di un primo piatto importante per un pranzo o una cena in cui volete stupire i vostri ospiti con le vostre abilità culinarie, i tortelli di patate e pancetta con burro e salvia sono quello che fa per voi! Questi tortelli sono una ricca rivisitazione del tortello di patate, un grande classico della cucina toscana; nella nostra variante sono resi ancora più gustosi dall'aggiunta di pancetta e ricotta nel ripieno, insaporiti da un condimento tanto semplice quanto saporito: burro e profumate foglioline di salvia. Il risultato è un tortello corposo e saporito, sia nella pasta che nel ripieno: un gusto molto particolare che non potrà non conquistarvi! Quindi armatevi di macchina tirapasta e schiacciapatate e... mettetevi al lavoro seguendo tutti i passaggi per creare con le vostre mani dei favolosi tortelli di patate e pancetta!