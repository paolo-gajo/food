Per la preparazione dei troccoli in salsa rosa di pomodorini Pachino e mazzancolle, cominciate pulendo le mazzancolle: togliete loro il carapace (la corazza) [1] e tritatene la metà [2]. Pulite poi i cipollotti (o scalogni) togliendo la parte esterna più dura; affettateli sottilmente e fateli saltare qualche minuto nell’olio a fuoco medio [3].
Non appena i cipollotti saranno stufati, unite i pomodorini Pachino che avrete tagliato in 4 spicchi [4] facendoli saltare a fuoco vivo per qualche istante, senza che si cuociano completamente per evitare che si spappolino. Aggiungete quindi il trito di mazzancolle e le mazzancolle intere ai pomodorini Pachino [5] rimestando con attenzione per non rovinarli troppo.Unite ora il vino bianco e fatelo sfumare [6], poi salate.
In ultimo aggiungete l'erba cipollina tritata (o prezzemolo) [7], la panna [8] e completate la cottura facendo addensare un po’ il condimento che non dovrà però risultare troppo asciutto; unite ora i troccoli che avrete lessato in abbondante acqua salata, facendo saltare il tutto qualche istante [9]; aggiustate di sale e di pepe e servite immediatamente.