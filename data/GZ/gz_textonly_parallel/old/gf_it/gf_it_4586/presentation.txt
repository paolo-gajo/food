I troccoli sono dei tagliolini rustici di pasta fresca a grana ruvida tipici della Puglia, conosciuti anche come spaghetti alla chitarra, che si adattano molto bene a preparazioni con salse e sughi, preferibilmente a base di pesce; essi vengono generalmente fatti in casa con l’utilizzo di un apposito mattarello rigato (troccolaturo) che, passando su di una sfoglia non troppo sottile, la taglia in minuscole striscioline di sezione ovale.Chi non abita in quelle zone, non riuscirà facilmente a reperire nella propria città il matterello rigato utile per il confezionamento dei troccoli; sarà molto più semplice quindi comprare i troccoli già fatti, nei negozi di pasta fresca o nei supermercati.