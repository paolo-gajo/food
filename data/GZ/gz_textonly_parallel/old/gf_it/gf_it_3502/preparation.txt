Per preparare la piadina con coppa, scamorza affumicata ed erbette saltate, iniziate pulendo da verdura. Eliminate parte del gambo, sciacquatela bene. In una padella fate scaldare dell'olio e unite lo spicchio d'aglio mondato da far imbiondire, quindi unite le erbette [1]. Saltate qualche istante a fuoco medio alto, aggiungete il sale [2], abbassate un po’ la fiamma e coprite con il coperchio [3]. Fate cuocere così per circa 15 minuti, o finché le verdure non si saranno un po’ ammorbidite.
Quando saranno pronte le verdure cominciate a scaldare le piadine, una per volta, in una padella antiaderente, ci vorranno pochi istanti [4]. Muovetele con la punta della dita per non farle bruciare dopodiché capovolgete e ripetete ancora per pochi istanti. Componete in padella componete la vostra piadina: disponete soltanto su una metà un po’ di erbette [5] e qualche fetta di formaggio [6], in questo modo si fonderà un pochino.
Poi spostate la piadina sul tagliere e aggiungete le fettine di coppa [7]. Richiudete con l’altra metà [8] e componete anche le altre. Ecco pronta la vostra piadina con coppa, scamorza ed erbette [9].