Un salume gustoso come la coppa di maiale, unito alla scamorza affumicata e ingentilito da erbette saltate in padella... non c'è ripieno migliore per la piadina! La piadina con coppa, scamorza ed erbette diventerà uno dei modi preferiti per farcire le eredi del pane azimo. La storia della piadina risale infatti ai tempi del Medioevo e da allora la ricetta si è perfezionata mentre per i ripieni sono state create infinite combinazioni, come quella che vi proponiamo oggi. Poco tempo per farla, pochi minuti per divorarla e tanta voglia di prepararne ancora per gustarla in compagnia. La piadina con coppa, scamorza ed erbette vi conquisterà!