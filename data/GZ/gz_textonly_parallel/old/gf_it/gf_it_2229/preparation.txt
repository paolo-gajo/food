Per preparare il risotto con Castelmagno e nocciole iniziate tritando la cipolla finemente e fatela appassire in un tegame con l’olio e il burro a fuoco bassissimo per circa 10-15 minuti [1]. Alzate la fiamma e versate in pentola il riso che farete tostare per un minuto mescolando di continuo; unite 2-3 mestoli di brodo [2]e continuate la cottura aggiungendo ancora del brodo, poco alla volta, quando serve [3].
Nel frattempo ponete le nocciole spellate in una teglia e fatele tostare per qualche minuto in forno a 200° fino a che diverranno croccanti (attenti a non bruciarle); lasciatele intiepidire e poi tritatele grossolanamente. Quando il riso sarà al dente, spegnete il fuoco, aggiungete il formaggio Castelmagno grattugiato [4], amalgamatelo e mantecate assieme ad una noce di burro poi impiattate [5], cospargendo i piatti con la granella di nocciole tostate [6] e qualche scaglietta di Castelmagno, quindi servite.