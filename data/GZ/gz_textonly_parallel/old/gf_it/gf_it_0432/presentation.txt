Come resistere a un succulento piatto di cavolfiori gratinat? Spesso ci siamo lasciati tentare da tante ricette invitanti a base di zucca, di indivia belga e di verdure miste, rese appetitose da quella superficie dorata e croccante che si crea con la gratinatura in forno. Valgono anche le lasagne ai funghi se vi promettiamo la superficie saporita? Oggi però ci teniamo a proporvi i caviolfiori gratinati, un vero e proprio classico senza tempo, una preparazione casalinga tipicamente invernale che riesce a rendere golosi anche gli ortaggi meno amati a causa del loro odore. L'irresistibile crosticina che si crea in cottura nasconde un cuore cremoso e saporito di besciamella e Parmigiano. Il risultato è un contorno vegetariano ghiotto e genuino che stuzzicherà l’appetito di tutta la famiglia e vi farà presto ricredere.