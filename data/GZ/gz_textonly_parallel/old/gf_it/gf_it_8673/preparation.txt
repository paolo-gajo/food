Per preparare i maritozzi come prima cosa preparate il lievitino. In una ciotola versate l'acqua [1], aggiungete il lievito [2] e mescolate con una frusta fino a farlo sciogliere [3]. 
Aggiungete poi la farina [4] e mescolate con una spatola [5], giusto il tempo di ottenere un composto omogeneo. Coprite con pellicola [6].
Va lasciato maturare per 2 ore ad una temperatura di circa 30°: forno spento con luce accesa andrà bene [7]. Quando il lievitino avrà raddoppiato di volume, versate la farina nella ciotola di una planetaria dotata di gancio [8], aggiungete il lievito sbriciolato [9]. 
lo zucchero e il miele [10]. Versate anche il latte freddo [11] e le uova [12]. 
Lavorate il composto fino a che non sarà ben incordato [13]. Aggiungete la scorza d'arancia grattugiata, facendo attenzione a prelevare solo la parte arancione [14] e i semi di un baccello di vaniglia [15].
Continuate a lavorare fino a che non saranno assorbiti, poi aggiungete il lievitino e impastate ancora. Quando sarà incordato unite l'olio extravergine di oliva lentamente, in 2-3 volte. 
Quando sarà ben assorbito aggiungete il sale [19], l'uvetta [20] e i pinoli [21].
Continuate ad impastare fino a che non saranno ben amalgamati [22]. Trasferite quindi l'impasto su un piano [23], pirlatelo e trasferitelo in una ciotola [24]. 
Ungete leggermente un pezzo di pellicola [25] e utilizzatelo per sigillare la ciotola [26]. Lasciate lievitare per 2 ore a temperatura ambiente, poi riponete in frigo tutta la notte. Il giorno successivo eliminate la pellicola [27]. 
e trasferite l'impasto sul piano di lavoro infarinato [28]. Utilizzando un tarocco ricavate 20 pezzi grandi circa 50 g [29]. Fate delle pieghe veloci [30],
poi pirlate le palline [31] e man mano trasferitele su una teglia con un tappetino possibilmente microforato [32]. Coprite con la pellicola precedentemente unta [33] e lasciate lievitare ancora per un'ora.
Eliminate poi delicatamente la pellicola [34]. In una ciotolina versate pari peso di panna e di uova [35], sbattetele e utilizzatele per spennellare i maritozzi [36].
Cuocete in forno statico preriscaldato a 190° per 7-8 minuti [37], poi sfornate e lasciate raffreddare. Montate la panna (senza aggiungere zuccher)o [38] e trasferitela in un sac-à-poche [39].
Tagliate lateralmente i maritozzi [40] spremete all'interno abbondante panna [41] e con una spatola lisciatela bene [42].
Spolverizzate con zucchero a velo [43] [44] e proseguite così con tutti gli altri. Serviteli e gustateli in compagnia [45].