I mezédes seguono la tradizione dell'antipasto e non si presentano molto diversamente da ciò che oggi è chiamato finger food, ovvero cibo da mangiare con le mani. Le uova alla greca rientrano perfettamente in questa categoria. Realizzate con tipici ingredienti greci: feta, peperoni, acciughe e olive greche si possono preparare in anticipo e conservare per un paio di giorni in frigorifero. La feta è il classico formaggio tipico della Grecia, dalla pasta compatta ma friabile, dal colore bianchissimo e con un sapore piacevolmente salato. Le uova alla greca sono un'ottima alternativa alle classiche uova alla diavola. Un’idea per portare in tavola tutto il gusto del Mediterraneo, in una ricetta colorata perfetta anche per il menù di Pasqua, magari seguita da un gustoso agnello kleftiko e un dolce baklava!