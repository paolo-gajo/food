Ci sono alcune ricette che sembrano così perfette da non poter essere modificate. Eppure a volte sperimentare in cucina regala dei piatti strabilianti! Oggi abbiamo "giocato" con una delle ricette svedesi più famose i Kanelbulle, meglio conosciuti come cinnamon rolls. Allora abbiamo pensato a quale fosse l'ingrediente migliore da abbinare con una spezia speciale come la cannella e la risposta è stata più semplice di quanto potessimo immaginare. Ed è proprio in questo modo che sono nati i cinnamon roll alle mele, dei dolcetti soffici di pasta lievitata, impreziositi da fettine di mele e tanta cannella. Profumati e gustosi saranno un ottimo modo per iniziare la giornata!