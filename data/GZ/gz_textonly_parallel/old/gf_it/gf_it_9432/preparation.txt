Per preparare i cinnamon roll alle mele come prima cosa sciogliete il lievito nel latte [1]. Nella ciotola di una planetaria dotata di gancio versate la farina, il latte in cui avrete disciolto il lievito [2], lo zucchero di canna [3]
e la cannella [4]. Lavorate per un paio di minuti a velocità moderata, unite le uova poco alla volta [5] e continuate a lavorare fino a completo assorbimento. Aggiungete poi la scorza d'arancia [6]. 
Aggiungete il burro morbido poco alla volta [7] e lavorate sino a completo assorbimento. L'impasto dovrà risultare ben incordato [8]. Ci vorranno circa 7-10 minuti. Lavorate rapidamente l'impasto, dandogli una forma sferica, quindi trasferitelo all'interno di una ciotola [9] e coprite con pellicola. Lasciate lievitare per 2 ore a temperatura ambiente. 
Tagliate le mele a metà [10], sbucciatele e tagliatele a fettine sottili [11]. In totale ne otterrete 450 g. Trasferitele in una pentola, unite lo zucchero di canna, la scorza d'arancia e un pizzico di sale [12]. 
Cuocete per circa 15-20 minuti. Quando le mele saranno ben cotte, ma ci sarà ancora del succo in pentola spegnete il fuoco [13] e scolatele utilizzando un colino [14] e raccogliendo il succo di cottura in una ciotola. Tenete da parte le mele e aggiungete il burro al succo ancora caldo [15]. 
Mescolate con una frusta per scioglierlo completamente [16], poi lasciatelo raffreddare in frigorifero per 30 minuti. In un'altra ciotola unite lo zucchero di canna alla cannella [17] e mescolate con una forchetta per uniformare gli ingredienti [18]. 
Quando l'impasto sarà ben lievitato ribaltatelo su un piano infarinato [19]. Poi utilizzando un mattarello stendetelo fino ad ottenere un rettangolo da 45X30 cm. Riprendete il burro alle mele dal frigorifero, utilizzando un pennellino mescolatelo e utilizzatelo per cospargere la superficie della pasta, rilasciando i bordi liberi [21]. 
A questo punto ribaltate il lato verso di voi (quello più corto) verso il centro, ribaltate anche l'altro verso il centro in modo da farli combaciare. Ripiegate poi anche li altri due lati verso il centro [23] in modo da fare una piega a 4 [24]. 
Avvolgete nella pellicola e lasciate riposare in friforifero per 30 minuti [25]. Poi riprendete l'impasto e stendetelo nuovamente in modo da ottenere un rettangolo da 45X30 cm [26]. Cospargete con le mele ormai fredde [27]
e con una parte dello zucchero alla cannella [28]. Arrotolate per il lato più lungo [29] e sigillate bene il bordo [30]. 
Spolverizzate con lo zucchero di canna rimasto una teglia da 30X20 cm [31]. Tagliate il rotolo a fette di circa 4-5 cm di larghezza, utilizzando un coltello ben affilato [32]. Dovrete ottenere 12 rotolini. Sistemateli all'interno della teglia [33]
Coprite con pellicola [34] e lasciate lievitare per 20-30 minuti [35]. Cuocete in forno statico a 200° per 30 minuti. Sfornate [36] e lasciate intiepidire prima di servire i vostri cinnamon roll alle mele. 