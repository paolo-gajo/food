Le dolci frittelle da colazione americane, veloci e golose, hanno conquistato anche voi? Non perdetevi la nostra versione dei pancake all'avena, una variante genuina e gustosa che vi farà venire l'acquolina a prima vista. In alternativa al tradizionale sciroppo d'acero, previsto nella ricetta originale, abbiamo addolcito i pancake con delle banane caramellate che conferiranno una nota accattivante ed energica alla vostra colazione! Da oggi la vostra mattinata inizierà con una marcia in più grazie a questi deliziosi pancake all'avena!