Per realizzare la pasta alla vesuviana mondate la cipolla rossa e affettatela sottilmente [1]. Tagliate a fettine sottili anche il peperoncino fresco [2] e le olive [3].
Sgocciolate con cura la mozzarella fiordilatte e tagliatela a pezzettini [4]. Ponete sul fuoco una pentola colma di acqua salata che servirà per la cottura della pasta. Versate l’olio di oliva in un tegame [5], aggiungete la cipolla [6]
e il peperoncino [7]. Lasciate stufare la cipolla a fiamma media aggiungendo un paio di mestoli di acqua di cottura della pasta finché la cipolla non risulterà morbida e dorata. A questo punto versate i pomodori pelati [8] e con un cucchiaio di legno schiacciateli leggermente [9]. 
Quindi insaporite con le olive, i capperi [10] e regolate di sale. Cuocete il sugo per circa 12 minuti a fiamma dolce. Nel frattempo cuocete gli spaghetti in acqua bollenti per il tempo riportato sulla confezione [11]. Quando il sugo sarà giunto a cottura, aggiungete la mozzarella [12]
e profumate con l’origano fresco [13]. Scolate la pasta, trasferitela direttamente nella pentola con il condimento e mantecate con un mestolo di acqua di cottura [14]. Mescolate e servite ben calda la vostra pasta alla vesuviana [15].