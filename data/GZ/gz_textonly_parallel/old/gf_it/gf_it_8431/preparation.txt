Per preparare il branzino al forno cominciate dalla pulizia delle verdure. Tagliate a pezzi grossolani la cipolla, le carote e le coste di sedano [1], poi dividete a metà i pomodorini e sminuzzate il prezzemolo [2]. Versate gli ortaggi sulla leccarda da forno, ungete, regolate di sale e pepe [3].
Cuocete le verdurine in forno statico preriscaldato a 180°, per circa 10 minuti [4]. Intanto pulite il branzino. Dopo averlo eviscerato, desquamatelo facendo scorrere la parte superiore della lama in senso opposto rispetto al capo [5], poi eliminate tutte le pinne: sul dorso, laterali e ventrali [6].
Nel mezzo versate un pizzico di sale e una foglia di alloro [7], sistemate il branzino sulla leccarda, ungete la superficie del pesce e cuocete per 15 minuti in forno [8]. Una volta pronto, profumate con qualche foglia di basilico e il branzino al forno è pronto per essere gustato [9].