Il branzino al forno è un secondo piatto di pesce classico, per assaporare tutto il sapore del mare nella sua interezza. Senza aggiunta di troppi ingredienti, solo delle verdurine per esaltare ancora di più il gusto del branzino. Facile da realizzare, piuttosto veloce nei tempi di cottura, questo è un piatto che non manca mai nemmeno nei menù dei ristoranti insieme alla versione in crosta di sale e in alternativa alla versione con patate e limone. Il branzino al forno sicuramente sarà gradito dai vostri commensali che ne apprezzeranno il sapore e anche la cottura perfetta!