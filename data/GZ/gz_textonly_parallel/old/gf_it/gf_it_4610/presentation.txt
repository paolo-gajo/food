La cucina italiana è ricca di sfumature e di sapori che variano da regione a regione. Ma il gusto mediterraneo è sempre quello più apprezzato... un buon piatto di pasta non può proprio mancare sulla nostra tavola! Oggi ne prepariamo una veramente speciale, la pasta con pesto di mandorle e pomodorini confit. Tutta la dolcezza dei pomodorini confit si trasforma in una crema che avvolge delle squisite penne ai 5 cereali, impreziosite dai cubetti di primo sale e dalle olive taggiasche che donano la giusta sapidità ed una nota decisa. Per una cena coi fiocchi realizzate anche voi questo primo piatto e servite come secondo un delizioso petto di pollo al forno con scamorza!  