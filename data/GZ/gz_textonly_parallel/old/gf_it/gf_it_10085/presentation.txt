Lo zuccotto di lasagne con verdure, fontina e prosciutto è un modo originale e raffinato di portare in tavola uno dei piatti più amati e tradizionali della cucina italiana: le lasagne! Un trionfo di bontà e sapore tutto da scoprire a partire dall'esterno: una cupola composta da tante sfoglie di pasta all'uovo che racchiudono un goloso mix di prosciutto cotto a dadini, verdure stufate e arricchite da una cremosa besciamella alla fontina. Lo zuccotto di lasagne con verdure, fontina e prosciutto è un piatto ideale per un'occasione speciale o da servire per un pranzo della domenica in famiglia!