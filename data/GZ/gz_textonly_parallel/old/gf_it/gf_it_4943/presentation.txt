Voglia di pizza? Oggi vi mostriamo come preparare la pizza di semola, un impasto davvero speciale che vi permetterà di ottenere una morbidezza unica e una piacevole crosticina croccante! Ma qual è il segreto per ottenere una pizza così? Sicuramente il poolish, un pre-impasto che maturando donerà all'impasto delle caratteristiche davvero uniche. E poi la semola, che conferirà un tocco rustico e quella croccantezza in più che avevamo già  sperimentato nella ricetta del pane. E se amate gli impasti con la semola provate anche la nostra focaccia con lievito madre o la focaccia barese!