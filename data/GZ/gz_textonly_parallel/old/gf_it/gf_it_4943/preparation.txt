Per preparare la pizza di semola iniziate dal pre-impasto, ovvero il poolish. Versate in una ciotola l'acqua e aggiungete il lievito fresco [1]. Scioglietelo mescolando [2], poi aggiungete la farina manitoba e mescolate [3] fino ad ottenere un composto omogeneo. 
Coprite con pellicola [4] e lasciate fermentare per 2 ore. Trascorso questo tempo, riprendete il poolish [5] e trasferitelo nella ciotola di una planetaria dotata di gancio [6]. 
Aggiungete l'acqua [7] e la farina di semola [8], poi impastate per una decina di minuti fino ad ottenere un composto liscio e ben incordato [9].
Unite poi il sale [10] e lavorate per altri 5 minuti circa, sino a che non sarà ben assorbito [11]. La ciotola dovrà risultare pulita e l'impasto incordato. Spegnete la macchina e inumiditevi le mani per staccare delicatamente l'impasto dal gancio. Trasferite poi il composto su un piano, aiutandovi con un tarocco [12].
Date un paio di pieghe all'impasto [13], poi dividete il composto a metà [14] e pirlate le 2 porzioni [15] in modo da ottenere una forma sferica. Aiutatevi sempre con il taroccco, senza aggiungere farina.
Trasferite in 2 ciotole [16], coprite con pellicola [17] e lasciate lievitare per almeno 2 ore, o comunque fino al raddoppio. Potete tenerle a temperatura ambiente, lontano da correnti e sbalzi di temperatura. Aiutandovi con il tarocco trasferite poi ciascuna pallina in una teglia da 40 cm, precentemente unta, ma non troppo [18]. 
Stendete l'impasto con le mani, leggermente unte, partendo dal centro [19], in modo da riempire l'intera teglia e avere un bordo più spesso. Se l'impasto dovesse ritirarsi lasciatelo riposare un paio di minuti e stendetelo di nuovo. Lasciate lievitare le 2 pizze ancora per un'ora [20]. Condite la passata di pomodoro con sale e olio [21]. 
Utilizzatela poi per condire la superficie della pizza [22] e cuocete in forno statico preriscaldato a 220° per 10 minuti nel ripiano più basso. Nel frattempo tagliate la mozzarella a striscioline [22]. Sfornate la pizza, aggiungete la mozzarella e cuocete nuovamente per altri 10 minuti. 
Quando la mozzarella si sarà sciolta sfornate la pizza di semola [25], condite con il prosciutto crudo [26] e la rucola [27]. Servitela ancora calda e nel frattempo cuocete la seconda pizza! 