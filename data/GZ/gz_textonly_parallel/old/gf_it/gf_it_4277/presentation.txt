Pensate che la pasta con broccoli non sia una ricetta invitante? Vi abbiamo già proposto diverse varianti in cui gustare questo ortaggio invernale, come la pasta con sarde e broccoli! Oggi vi invitiamo a trasformarlo in un primo piatto cremoso e avvolgente: la pasta con il pesto di broccoli!Gusterete un primo piatto genuino e saporito, dove il caratteristico gusto spiccato del broccolo è ingentilito dal condimento tipico del pesto: pinoli, mandorle, Grana Padano DOP, qualche foglia di basilico e un buon olio extravergine di oliva. Portate in tavola una pietanza diversa e originale per invogliare grandi e piccini a mangiare sano ma con gusto!