Mondate e lavate accuratamente gli spinaci, dopodiché lessateli in un dito di acqua bollente salata [1]. Scolate gli spinaci e quando si saranno intiepiditi strizzateli bene [2], sminuzzateli aiutandovi con un coltello [3],
poneteli in una padella con 50 gr di burro [4], dove li farete saltare per qualche minuto [5], aggiustateli eventualmente di sale. Ponete poi gli spinaci intiepiditi in un capace recipiente dove unirete la ricotta sbriciolata [5], la noce moscata, il formaggio grattugiato [6],
le uova, l’uvetta [7], i pinoli, il sale e il pepe. Amalgamate bene il tutto e lasciate riposare il composto per mezz’ora, in modo che tutti i sapori si possano fondere bene tra loro.Accendete il forno a 180°. Intanto, su di una spianatoia infarinata, ponete e tirate la pasta sfoglia con un matterello in modo da formare un rettangolo, dove spalmerete tutto il composto di spinaci e ricotta lasciando tutto intorno i bordi vuoti per almeno 2-3 cm [8]. Spennellate anche i bordi con l'albume [9].
Quindi arrotolate la pasta sfoglia su se stessa formando appunto un rotolo [10]. Richiudete i bordi laterali in modo da non far uscire il ripieno [11] e spennellate lo strudel di ricotta e spinaci con l'albume sbattuto in modo da rendere la superficie lucida [12]. Sistemate lo strudel di ricotta e spinaci su di una placca da forno (o teglia) foderata di carta forno (o oliata), e fatela cuocere per circa 40 minuti.