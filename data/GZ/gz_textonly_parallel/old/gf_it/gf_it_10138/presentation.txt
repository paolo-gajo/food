Avete in programma una festa a tema per la serata di Halloween? Se i costumi e le decorazioni per la casa sono pronti, non vi resta che dedicarvi alla preparazione di dolcetti... mostruosamente buoni! Zucche, fantasmi, scheletri, streghe: per questa notte spaventosa non c'è limite all'immaginazione e noi vi sveliamo come preparare dei deliziosi cupcake ragnatela al cioccolato e latte condensato! Preparare questi golosi dolcetti al cacao ricoperti con la glassa al cioccolato sarà divertente e potrete sbizzarrirvi con le decorazioni realizzate con il cioccolato bianco: non fatevi frenare dall'aspetto... sarete conquistati dalla bontà di questi terrificanti cupcake fin dal primo morso! Non vi resta che dire: dolcetto o scherzetto?