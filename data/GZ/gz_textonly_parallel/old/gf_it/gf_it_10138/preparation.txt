Per preparare i cupcake ragnatela al cioccolato e latte condensato, per prima cosa in una ciotola versate la farina setacciata inseme alla fecola [1], il cacao amaro [2] e il lievito [3]
aggiungete lo zucchero [4], mescolate il tutto con un cucchiaino [5], unite il latte condensato [6].
Azionate le fruste, quindi versate il latte [7] e cominciate a mescolare [8] e continuate a farlo [9]
fino ad ottenere un composto liscio ed omogeneo. Trasferite il composto in una sac-à-poche usa e getta [11] a cui potete praticare un taglio in punta. Prendete uno stampo da muffin foderatelo con i pirottini e riempiteli con circa 40 g di impasto ciascuno [12]. Metteteli a cuocere in forno statico preriscaldato a 180° per 30-35 minuti (oppure ventilato a 160° per circa 20-25 minuti).
Una volta pronti, sfornateli e fateli raffreddare. Dedicatevi quindi alla preparazione della glassa al cioccolato: in un pentolino fate scaldare l'acqua, quindi in una ciotola mettete il cacao e lo zucchero a velo [14] e versateci poi l'acqua calda [15],
mescolate con una frusta fino a che assumerà una consistenza fluida e omogenea [16]; una volta pronta ricoprite i cupcake aiutandovi facendola colare sulla superficie con un cucchiaino e lasciatela solidificare a temperatura ambiente. Nel frattempo preparate l'occorrente per la decorazione con la ragnatela: fate sciogliere il cioccolato bianco a bagnomaria, avendo cura che l'acqua del tegame non tocchi il fondo della bastardella in cui avete messo il cioccolato. Mescolate con una frusta per farlo sciogliere più facilmente [18],
poi prendete un foglio di carna da forno e dal lato opaco, con una penna, tracciate la circonferenza di una ciotolina o un bicchiere di 7 cm di diametro [19], quindi cominciate e disegnare la ragnatela: partendo dal diametro del cerchio, disegnate 8 spicchi uguali, dopopodiché partendo dall'esterno, unite due spicchi alla volta disegnando degli archetti: ce mne vorranno tre per ciascuno spicchio in modo da simulare il reticolo della ragnatela [20]. Trasferite il cioccolato bianco in una sac-à-poche, capovolgete il foglio di carta da forno e seguendo il disegno, realizzate la decorazione con il cioccolato bianco [21]. Una volta terminate le ragnatele per tutti i cupcakes, ponetele in freezer a solidificarsi per circa mezz'ora.
Quando le ragnatele si saranno solidifiate per bene [22] così come la glassa sui cupcake, aiutandovi con una spatola adagiate delicatamente le decorazioni sui dolcetti [23], e i vostri cupcakes ragnatela con cioccolato e latte condensato sono pronti per essere gustati! [24]