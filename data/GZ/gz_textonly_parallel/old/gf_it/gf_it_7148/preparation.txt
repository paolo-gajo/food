Per fare la rosa emiliana, cominciate dal condimento. Preparate un’emulsione ponendo in una terrina l’aceto balsamico, l’olio di oliva [1], il sale.Miscelate bene con una forchetta [2] fino ad ottenere un composto omogeneo [3].
Grattugiate il Parmigiano in scaglie e mettetelo da parte [4]. Dopo aver lavato e asciugato la rucola, conditela in una ciotola capiente versandovi sopra l’emulsione [5] e mescolandola bene per insaporire tutte le foglie [6].
Impiattate la rucola ponendola al centro di un piatto da portata [7] e guarnitela con le scaglie di Parmigiano [8]. Tagliate ora a metà per il lungo le fette di prosciutto crudo [9]
e da ogni metà create una rosellina: tenendo una delle estremità del prosciutto potete arrotolarlo su se stesso, ripiegandone i lembi per farli somigliare ai petali di una rosa [10]. Continuate fino a ottenerne 24. Adagiate delicatamente le roselline sulla la rucola condita [11], posizionandole al centro come per formare un bouquet [12].La rosa emiliana è pronta, potete servirla decorando il piatto con qualche goccia di aceto balsamico.