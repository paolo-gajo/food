Per preparare gli involtini di verza su schiacciate, cominciate mondando la cipolla, la carota e il porro [1] e tritateli finemente. Mettete una padella sul fuoco e aggiungete un filo d'olio e unite le verdure tritate. Quindi metteteli in padella e fateli soffriggere per 10 minuti a fuoco moderato. Aggiungete la carne macinata [2], salate, pepate, insaporite con il finocchietto [3]
e lasciate cuocere a fuoco vivace per 15 minuti circa [4]. Nel frattempo occupatevi della verza, togliete 4 foglie [5] e privatele della costa centrale [6].
Sbollentatele per qualche minuto in acqua bollente salata che avrete insaporito con 2 rametti di timo. Quindi scolate le foglie di verza [7] e tamponatele con un foglio di carta assorbente. Con un coltello dividete le foglie a met√† nel senso della lunghezza [8] e disponete al centro un cucchiaio di carne trita [9].
Quindi formate l'involtino, prima ripiegate i lati lunghi [10] e poi i lati corti, e poi ripiegate su se stessi per chiuderli [11]. Quindi posizionate gli involtini ripieni di carne sulle schiacciate [12] e servite!