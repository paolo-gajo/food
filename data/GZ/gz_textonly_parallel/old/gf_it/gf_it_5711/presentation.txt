Gli involtini di verza sono una delizia da mangiare in un boccone, finger food sostanziosi e saporiti perfetti per i vostri aperitivi o antipasti invernali. Questi morbidi bocconcini di verza, insaporiti da un ripieno di carne di maiale aromatizzata al finocchietto, sono ideali da servire su un "vassoio"  croccante come queste schiacciate.Gli involtini di verza su schiacciate si preparano molto velocemente e sicuramente con semplici ingredienti riuscirete a ottenere una ricetta raffinata anche utilizzando degli ingredienti rustici che, statene certi, piacerà a tutti!