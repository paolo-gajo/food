Alla parola "zeppole" scatta subito la domanda di rito: al forno o fritte? Noi una nuova proposta: zeppole craquelin con crema e Nutella® per sorprendere tutti i papà... e non solo! La tecnica della pasta craquelin da appoggiare sopra alla pasta choux si sposa benissimo con i bignè, conferisce una consistenza molto particolare alla superficie della classica zeppola. Il magico connubio della sfoglietta fragrante e della morbida zeppola accolgono la ricchissima copertura. Abbiamo scelto di abbinare alla tradizionale crema pasticcera il tocco inconfondibile di Nutella®. Irrinunciabile poi la ciliegina candita per dare colore e un pizzico di preziosa acidità. Vi lasciamo alla preparazione e all'assaggio della nostra ricetta delle zeppole craquelin con crema e Nutella®, siete pronti?