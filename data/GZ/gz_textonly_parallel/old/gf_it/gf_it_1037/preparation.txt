Per preparare i fagiolini alla pugliese iniziate spuntatando fagiolini uno per uno, togliendo gli eventuali filamenti, che non dovrebbero essere presenti nei fagiolini teneri o novelli [1]; lavateli con dell’acqua fredda [2] e fateli lessare per circa 15 /20 minuti in acqua salata, dopodiché metteteli a scolare in uno scolapasta. Intanto lavate e tritate il prezzemolo, e passate al setaccio (o passaverdure) i pomodori pelati [3].
Ponete in un tegame l’olio, il peperoncino fresco a cui potete prima togliere i semini interni e l’aglio schiacciato, che farete imbiondire; aggiungete il passato di pomodoro [4] e lasciate cuocere a fuoco allegro per qualche minuto, poi unite i fagiolini, aggiustate di sale e lasciate cuocere per altri 5 minuti [5]; a questo punto spegnete il fuoco, spolverizzate il tutto con il prezzemolo tritato [6], mescolate e servite i fagiolini alla pugliese.