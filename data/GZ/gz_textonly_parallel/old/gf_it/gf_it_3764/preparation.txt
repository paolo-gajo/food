Per preparare la piadina con sarde fritte e burrata iniziate dalla pulizia delle sarde: eliminate la testa [1], incidetene il dorso [2], apritele a libro [3], 
sollevate la lisca centrale ed eliminatela fino alla coda (4-5). Pulite bene l'interno da residui [6],
tagliate via la parte laterale [7] e lavate bene i filetti sotto acqua corrente. Asciugate bene i filetti; mettete a scaldare un tegame con olio e controllate che la temperatura non superi i 180°. Mentre l'olio arriva a temperatura preparate gli altri ingredienti in modo che poi potrete comporre subito le piadine: lavate e asciugate bene l'insalata misticanza. Tagliate a metà i pomodorini gialli [8], poi sminuzzate la burrata [9].
Mescolate in una ciotola la farina 00, la farina di semola e quella di riso. Infarinate le sarde [10] e friggetelne poche alla volta nel'olio caldo [11]: ci vorranno pochi minuti perché risultino ben dorate. Scolate le sarde man a mano [12],
posizionatele su un vassoio foderato con carta da cucina per far scolare l'olio in eccesso e salate [13]. In una padella ampia scaldate la piadina su entrambi i lati per circa 2 minuti [14]. Condite metà piadina con insalata misticanza, 5-6 sarde fritte [15],
qualche pomodorino giallo [16] e un paio di cucchiai di burrata [17]. Chiudete la piadina con sarde fritte e burrata [18] e servitela ben calda.