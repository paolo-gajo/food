Per preparare le penne al baffo come prima cosa lavate, asciugate e tritate finemente il prezzemolo [1]. Tenete da parte e passate al prosciutto cotto, tagliate anche questo a striscioline sottili [2]. Ponete sul fuoco un tegame con abbondante acqua, salata a piacere, che servir√† per la cottura della pasta. Tornate a realizzare il condimento: versate in un tegame un filo d'olio e aggiungete il prosciutto; lasciatelo rosolare circa un minuto [3] 
e unite anche la panna [4]. Mescolate il tutto, aggiungete anche la passata di pomodoro [5] e lasciate cuocere per 10 minuti a fuoco basso [6]. 
Nel frattempo cuocete anche la pasta [7] e scolatela al dente trasferendola direttamente nel tegame con il condimento [8]. Regolate di sale e di pepe [9]; 
aggiungete il prezzemolo tritato [10], mescolate il tutto [11] e servite le vostre penne al baffo ancora calde [12]. 