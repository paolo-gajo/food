Per preparare il cocktail Margarita spremete il succo di lime [1] e versatelo in una bacinella bassa e abbastanza larga [2]. Intingetevi il bordo della coppa Margarita capovolta [3] (conservando il succo),
poi, sempre mantenendo la coppa capovolta, appoggiate il bordo in un piattino riempito di sale fino [4], in modo che sull’orlo della coppa si crei una crosticina di sale. Passate adesso al cocktail vero e proprio: riempite lo shaker di ghiaccio e versate la tequila [5], il triple sec [6]
ed infine il succo di lime in cui avevate intinto la coppa [7]. Mettete il tappo allo shaker e shakerate il cocktail [8]. Rimuovete il tappo e filtrate il cocktail nella coppa con l’ausilio dell’apposito strainer [9].
Tagliate una fettina di lime [10], incidendo leggermente la fettina in modo da poter applicare la rondella sul bicchiere: usatela per decorare il bicchiere del vostro Margarita [11] e servitelo subito [12]!