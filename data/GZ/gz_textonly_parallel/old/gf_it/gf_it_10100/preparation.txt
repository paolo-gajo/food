Per preparare le polpette di broccoli e salmone mettete a bollire dell'acqua in un tegame capiente e a bollore salate a paicere. Ricavate le cimette [1], lavatele. Poi lavate anche le patate, quindi sbucciatele [2] e riducetele a tocchetti [3]
lessate insieme sia i broccoli che le patate [4]. Una volta pronti, scolateli e fateli intiepidire. Nel frattempo pulite il salmone eliminando la pelle con un coltello affilato [5]. Tagliatelo a cubetti cercando di ottenerli tutte delle stesse dimensioni. Fate scaldare un po’ di olio in una padella e aggiungete i cubetti di salmone [6].
Salate [7] e fate rosolare per una decina di minuti girandoli a metà cottura. Quando sarà cotto, fatelo intiepidire. Frullate i broccoli e le patate con un minipimer [8] fino a ridurli in crema [9].
Aggiungete il pangrattato e il Parmigiano [10], aromatizzate con il pepe nero. Mescolate con un cucchiaio, infine unite la farina [12] e continuate a mescolare. L’impasto non dovrà risultare troppo morbido.
Prelevate un po’ di impasto e stendetelo sul palmo della mano [13]. Mettete al centro un cubetto di salmone [14] e chiudete l’impasto formando una polpetta [15]. Proseguite in questo modo fino a formare circa 15 polpette.
Rotolate ciascuna polpetta nel pangrattato [16]. Disponete le polpette su una leccarda da forno rivestita con carta forno. Irrorate con olio d'oliva [17]. Infornate in forno statico già caldo a 180° per circa 15-20 minuti fino a doratura [18]. Le vostre polpette sono pronte per essere gustate.