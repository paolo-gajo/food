A chi non piacciono le cosce di pollo? Le parti del pollo più ambite e contese a tavola con questa ricetta lo saranno ancora di più! Le cosce di pollo sono avvolte da una panatura speciale preparata con la polenta gialla, in alternativa al pangrattato, e insaporita con erbe aromatiche e spezie che rendono ancora più appetitoso il pollo. Con la cottura in padella l’esterno risulterà croccante mentre l’interno rimarrà tenero e morbido. Le cosce di pollo croccanti sono un piatto per tutte le stagioni, gustatele  accompagnandole con una fresca insalata o delle verdure al forno.