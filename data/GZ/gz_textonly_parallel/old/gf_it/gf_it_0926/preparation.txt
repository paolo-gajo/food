Per preparare le cosce di pollo croccanti iniziate eliminando le parti più grasse [1], ponete le cosce in una ciotola e ungetele con l’olio di oliva [2] per far aderire meglio la panatura. Ora dedicatevi alla panatura: tritate il rosmarino e il timo [3]
e mettete il trito in una ciotola larga, unite la paprika dolce, la senape gialla in polvere [4], la scorza del limone [5] e quella dell’arancia [6].
Unite la polenta gialla [7], l’aglio in polvere [8], salate [9], pepate e mescolate per amalgamare la panatura.
Riprendete le cosce di pollo e praticate dei tagli nel senso della lunghezza [10] per far assorbire meglio gli aromi. Passate le cosce nella panatura facendola aderire su tutti i lati [11] poi adagiate le cosce su un vassoio [12].
Scaldate sul fuoco una padella e poi ponete le cosce di pollo [13], irroratele con un filo di olio e cuocete a fuoco moderato per 20 minuti con il coperchio, girandole a metà cottura [14]. Le vostre cosce di pollo croccanti sono pronte gustatele ben calde [15]!