Se desiderate mantenere la linea o semplicemente amate mangiare sano ma con gusto, l'insalata di pollo e zucchine è la ricetta che fa per voi! Semplici verdure grigliate, pomodorini freschi e foglie di misticanza accompagnano la carne delicata del petto di pollo, che viene insaporito da una speciale marinatura. Un'insalata estiva leggera e nutriente che mette appetito solo a guardarla, grazie al mix di colori allegri e vivaci che fanno subito estate. Non consideratelo banalmente un contorno, quindi: l'insalata di pollo e zucchine è un vero e proprio piatto unico che vi darà una carica di energia e buonumore!