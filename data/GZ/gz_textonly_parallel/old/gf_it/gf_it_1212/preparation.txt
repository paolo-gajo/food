Per preparare le patate hasselback cominciate col lavare bene le patate sotto acqua corrente [1]. Dopo averle asciugate, infilatele una alla volta su uno spiedo a 1cm dalla base della patata [2]. Con un coltello incidete le patate per creare delle fette sottili [3]; questo procedimento vi aiuterà a fare dei tagli precisi e regolari per non rischiare di tagliare la fetta fino in fondo.
Una volta incise, lavate di nuovo le patate per togliere l’amido e lasciatele sgocciolare su di un colino [4]. Mettete da parte le patate e occupatevi ora del ripieno di erbette. Incominciate prendendo il rosmarino, il timo, l’origano, lo spicchio d’aglio [5] e tritate tutto finemente con un coltello [6].
Salate [7] e pepate [8] a vostro piacimento; infine mescolate le erbe aromatiche con un cucchiaino [9].
In una ciotola unite le erbe aromatiche al formaggio grattugiato [10]. Nel frattempo accendete il forno a 200°C. Mentre il forno arriva a temperatura, togliete gli spiedi [11] e incominciate a riempire l’interno delle fette di patate con il ripieno di erbe e formaggio [12]; potete eventualmente aggiungere quello che avanza sopra le patate.
Dopo aver riempito le patate, ponetele su una leccarda foderata di carta da forno e irrorata con un filo d’olio [13]; irrorate anche le patate [14] e cuocete in forno statico a 200° per circa 75 minuti (180° per 65 minuti se forno ventilato) [15] una volta cotte, sfornate le patate e fatele intipiedire leggermente, quindi servitele.