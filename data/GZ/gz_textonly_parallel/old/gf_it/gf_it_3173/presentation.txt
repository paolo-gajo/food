L’estate ci regala molte verdure saporite e per gustarle anche fuori stagione, da sempre si preparano le conserve come quella che vi proponiamo qui: le melanzane sott’olio. Una tipica preparazione casalinga dal gusto unico e irresistibile che non può mancare sulle belle e rustiche tavole del Sud Italia, dove abbondano questi ortaggi dal sapore deciso e dalla polpa soda. Le melanzane sott’olio sono ottime da servire come antipasto, da accompagnare con crostini di pane tostato e un tagliere di sfiziosi salumi. Venite a scoprire come realizzarle in casa in modo semplice!