Avete voglia di deliziare i vostri ospiti con qualcosa di originale? Allora dovete provare questi involtini di verza! Il ricco e gustoso risotto alla salsiccia viene avvolto dalle foglie di questo ortaggio molto versatile: un’idea originale e molto sfiziosa. Se siete amanti degli involtini, potete preparare e servire questi piccoli scrigni come antipasto o addirittura come piatto unico semplicemente raddoppiando le dosi! Lasciatevi trasportare dalla fantasia e provate anche voi questi buonissimi involtini di verza, non ne avanzerà nemmeno uno!