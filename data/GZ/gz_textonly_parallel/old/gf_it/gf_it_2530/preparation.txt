Per realizzare la cheesecake alle fragole, iniziate a preparare la base: fate sciogliere il burro a fuoco dolcissimo e lasciate intiepidire. Mettete i biscotti nel mixer [1] e azionate le lame fino a sminuzzarli finemente in modo da ottenere un composto sabbioso [2]. Trasferite i biscotti in una ciotola, verstae il burro fuso intiepidito [3] e mescolate per amalgamare.
Versate il composto ottenuto in uno stampo a cerniera da 23 cm di diametro imburrato e foderato con carta forno sul fondo e sul bordo. Con il dorso di un cucchiaio premete bene il composto sul fondo dello stampo così da ottenere una base compatta e liscia [4]. Fate riposare il composto in freezer per almeno mezz'ora in modo che la base diventi solida. Ora preparate la crema. Mettete in ammollo 9 g di gelatina in fogli in acqua fredda per circa 10 minuti [5]. Scaldate la panna in un pentolino, aggiungete lo zucchero, sciogliete bene e poi incorporate la gelatina strizzata a fuoco spento [6].
Mescolate finchè si sarà sciolta, quindi lasciate intiepidire. In una ciotola versate i due formaggi e mescolate con una frusta [8]. Versatela panna con la gelatina nella ciotola con i formaggi [9]. Amalgamate il tutto con la frusta. 
Dovete ottenere una crema liscia e senza grumi [10]. Prendete la base dal freezer, versate la crema [11], livellate bene la superficie con una spatola e trasferite in frigo per 4 ore circa [12]. 
Trascorse 3 ore, lavate le fragole e tagliatele a rondelle di 2-3 mm [13], aggiungete lo zucchero semolato, la scorza di limone [14] e il suo succo [15].
Mescolate e lasciate macerare per circa 30 minuti a tmperatura ambiente [16]. Trascorsi 20 minuti mettete in ammollo 7 g di gelatina in acqua fredda per 10 minuti [17]. Poi riprendete le fragole macerate con lo zucchero e il limone e versatele in una pentola [18].
Cuocete per 5 minuti a fuoco vivace [19]. Poi spegnete il fuoco, prelevate 3-4 cucchiai di succo di fragole caldo e versatelo in una ciotola [20], sciogliete qui la gelatina ammorbidita e strizzata [21].
Mescolate finchè non si sarà completamente sciolta [22], poi versatela nella pentola con il resto del composto [23]. Lasciate raffreddare e versate la coulis di frutta sopra la crema della cheesecake [24]. 
Livellate bene la superficie con la spatola [25] e trasferite in frigo per 1-2 ore. Trascorso il tempo di raffreddamento [26] sformate la cheesecake e guarnite con foglioline di menta fresca. La cheesecake alle fragole senza glutine è pronta per essere servita.