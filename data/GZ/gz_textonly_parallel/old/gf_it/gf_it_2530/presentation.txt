La primavera è sbocciata! Per celebrarla con dolcezza vi proponiamo un dessert fresco e aromatico con una marcia in più: la cheesecake alle fragole senza glutine. Una proposta golosa dove l’esigenza gluten free incontra la voglia di dolce, e sarà subito amore al primo assaggio. Prendendo spunto dalla tradizionale cheesecake abbiamo preparato una sua variante senza cottura e facile da realizzare. Ogni strato soddisferà le ghiotte aspettative: una base croccante realizzata con dei frollini all’avena irresistibilmente friabili, una crema corposa e dal gusto delicato, e per finire una ricopertura fruttata realizzata con coulis di fragole, che ravviverà la tavola con il suo color intenso. Alla fine, per guarnire, qualche foglioline di menta fresca, un piccolo tributo agli orti primaverili rigogliosi e profumati!