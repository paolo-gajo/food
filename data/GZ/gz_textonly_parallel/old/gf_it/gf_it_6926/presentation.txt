Qual è uno dei simboli della Pasqua? Indubbiamente la famosa colomba con il ramoscello d'ulivo. Così per restare in tema di tradizione abbiamo deciso di preparare le colombine di pasta sfoglia. Sono delle piccole delizie semplici ma sfiziose, perfette per dare un tocco originale ai più tradizionali menu di Pasqua e decorare la tavola insieme ai biscotti di Pasqua colorati. Fatte di pasta sfoglia e farcite con crema, le colombine sono piccole dolcezze che rievocano i simboli della Pasqua.La loro forma a colomba, simbolo di pace e speranza, rende le sfogliatine un'idea originale per rendere più ricco il buffet dei dolci di Pasqua!