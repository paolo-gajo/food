Il sapore delle calde estati di una volta, quelle dove gli adulti stanno seduti per strada a chiacchierare o sbucciando leguminose, ma soprattutto pregustando il momento il momento in cui sole di li a poco si abbasserà permettendo ai muri di casa di rinfrescarsi. I bambini nel frattempo giocano a palla, urlano festosi, instancabili, nonostante il caldo. Arriva poi il momento della merenda. Le donne sicule conoscono un dolce freschissimo e saporito a cui nessuno potrebbe resistere, specialmente i piccoli mascalzoni che non sempre amano la frutta. Il gelo di mellone, letteralmente di anguria, è quello che ha cresciuto intere generazioni e continuerà a farlo! Ma ora parliamo di tempi più recenti dove le nuove generazioni manterranno si vive le tradizioni fondandone di nuove. Ci aspettiamo infatti che la nostra torta fredda al gelo di mellone mescoli il passato con il futuro grazie all'unione di un dolce classico alla più fresca delle torte al formaggio americane. Fetta dopo fetta la calura si allontanerà sempre di più grazie alla torta fredda al gelo di mellone e l'estate diventerà ancora più bella! Che ne dite, siete pronti a scrivere questa nuova storia insieme a noi? Iniziamo!