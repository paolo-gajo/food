Per preparare la torta sbrisolona avrete bisogno di una farina di mandorle non pelate [1]. Ponete sul piano di lavoro la farina 00 e il lievito [2], la farina di mais [3] 
e la farina di mandorle [4]. Utilizzando un tarocco create la classica fontana [5]. Al centro sistemate il burro morbido ma ancora plastico, il sale [6], 
le uova [7], lo zucchero [8] e iniziate a lavorare con le mani gli ingredienti posti al centro [9]. 
Aggiungete il maraschino [10] e le mandorle grezze tritate molto grossolanamente [11]. Continuate a lavorare con le mani, aggiungete i semi del baccello di vaniglia. A questo punto lavorate le polveri "a croce", ovvero portando gli ingredienti dall'esterno verso l'interno, maneggiandoli e amalgamandoli con il resto [12].
Otterrete in pochi istanti una consistenza omogenea [13]. A questo punto trasferite l'impasto in una placca foderata con carta forno e schiacciatelo con le mani [14]. Trasferite in freezer per far raffreddare la pasta per almeno 4 ore. Non appena la pasta sarà ben solida e avrete ottenuto un blocco rigido [15] realizzate la granella di impasto. 
Sistemate una griglia con dei fori quadrati da 1 cm su una ciotola, tagliate l'impasto in pezzi e schiacciatelo facendolo passare tra le maglie della gratella [16]. In questo modo otterrete delle briciole grosse [17]. Prendete uno stampo in alluminio svasato che misuri 32 cm in superficie e 28 cm sul fondo; sistemate all'interno un cerchio di carta forno e versate le briciole all'interno [18]. 
Spargetelo delicatamente senza pressarlo [19]. Cuocete in forno statico preriscaldato a 170° per 45 minuti fino a doratura. Sfornate e lasciate raffreddare [20], prima di sformare e servire la vostra torta sbrisolona [21].