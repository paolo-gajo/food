L'orata all'acqua pazza è una classica ricetta di pesce dal gusto delicato e molto facile da preparare. Si dice che la cottura all'acqua pazza sia stata inventata dai pescatori di Ponza, isola laziale, e che fosse diventata assai di moda a Capri grazie a Totò, che era ghiotto del pesce cotto all'acqua pazza. L'orata all'acqua pazza è il secondo piatto ideale da servire nel periodo primaverile-estivo, in quanto si presenta come una ricetta leggera e buonissima anche se mangiata fredda! L'orata all'acqua pazza è un piatto che stupirà i vostri commensali per la sua semplicità e il suo sapore irresistibile.