Per preparare il fritto misto di frutta iniziate dalla pastella miscelando la farina di mais fioretto e la farina 00 [1], poi unite la cannella [2] e aggiungete il latte freddo [3]. Mescolate bene con una frusta e lasciate riposare in frigo circa 2 ore mentre vi occupate della frutta.
Mondate l'anans tagliando via il ciuffo e ricavate le fette spesse 1,5 cm [4], privatele della parte esterna [5]. Con un coppapasta di 3 cm di diametro togliete la parte centrale più coriacea [6]
poi dividete le fette a metà e poi in spicchi da circa 3 cm l'uno (7-8). Sbucciate i bananito [9] e riduceteli a rondelle. 
Affettate la papaya, togliete la buccia [10] e scavate i semini interni [11], quindi dividetela a tocchetti [12].
Lavate, tamponate e togliete il picciolino verde dalle fragole [13]. Infilzate un pezzo di ananas, una fragola, un pezzo di papaya e una rondella di bananito [14]. Proseguite fino ad esaurire la frutta. Scaldate in un tegame l'olio fino a portarlo a 150°, da misurare con termometro da cucina. Poi tuffate ciascuno spiedino di frutta nella pastella [15]
e immergetelo nell'olio a temperatura [16]. Friggete per circa 3-4 min e scolate con una schiumarola [17]. Passate gli spiedini su un foglio di carta assorbente per togliere l'olio in eccesso e poi serviteli ben caldi o tiepidi [18]!