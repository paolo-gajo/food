Siamo abituati a macedonie, spiedini o semplicemente a cesti pieni di frutta fresca di stagione. Oggi vogliamo sorprendervi con un modo nuovo di gustare la frutta, uno stuzzichino goloso che è lo strappo alla regola da concedersi ogni tanto: il fritto misto di frutta. Papaya, ananas, fragole e bananito vengono tuffate in una morbida pastella e fritte. Una vera goduria per il palato e un modo molto sfizioso per gustare i vostri frutti preferiti; il fritto misto di frutta è perfetto per un buffet, un bocconcino tira l'altro!