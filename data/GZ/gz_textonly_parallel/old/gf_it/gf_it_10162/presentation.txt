Un primo piatto prelibato realizzato con un mix di sapori che vi conquisteranno al primo assaggio! I timballi di tagliolini con ragù bianco sono una ricetta davvero gustosa e un modo originale per servire questo formato di pasta all'uovo. Un saporito ragù bianco ingentilito dalla presenza degli asparagi, viene arricchito anche da una cremosa e delicata fonduta al formaggio. Serviti in graziose cocottine di ceramica, questi timballi sono una pietanza invitante e raffinata da accompagnare magari con un ottimo vino bianco aromatico.