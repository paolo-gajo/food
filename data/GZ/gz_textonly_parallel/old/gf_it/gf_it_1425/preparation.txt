Per preparare lo spezzatino di carne con cipolle iniziate tritando il sedano [1] e le carote [2] che serviranno come base per il soffritto. Scaldate una padella ampia con due cucchiai di olio, aggiungete il trito di sedano e carote [3] e cuocete il soffritto.
Tagliate a fettine sottili anche le cipolle [4] e mettetele da parte. Intanto preparate la carne: tagliate a bocconcini il vitello [5] e quando il soffritto sarà pronto aggiungete i pezzetti di carne [6] e fateli rosolare.
Sfumate con il vino rosso [7] e aggiungete le fettine di cipolle [8]. Proseguite la cottura a fuoco lento [9] aggiungendo a poco a poco il brodo di carne,
infine incorporate la passata di pomodoro [10]. La cottura dello spezzatino richiederà circa 1 ora. Una volta che il sugo sarà assorbito dalla carne aggiustate di sale [11] e pepe [12]. Lo spezzatino di carne e cipolle sarà pronto quando la carne risulterà tenera e le cipolle ben cotte.