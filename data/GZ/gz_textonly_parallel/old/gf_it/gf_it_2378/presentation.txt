Solo un'ora di tempo e tanti pomodorini da smaltire? Se il vostro orto abbonda e non sapete più come utilizzarli, la risposta è semplice: basterà preparare una conserva di pomodorini! Che siano rossi, verdi o gialli potrete racchiuderli in una semplice soluzione di acqua e sale che vi permetterà di conservarli in dispensa! Poi non dovrete far altro che utilizzarli, come fossero freschi, per preparare un sugo semplice o un gustoso primo piatto, come la pasta con pomodorini e stracchino, o quella con le alici! Nessuno vi vieterà di mangiarli tra due fette di pane appena sfornato... noi li abbiamo provati anche così e vi assicuriamo che sarà un ottimo spuntino, che si trasformerà in un pranzo veloce aggiungendo salumi e formaggi! 