I petti di pollo al latte sono un'idea alternativa alle classiche scaloppine! Tante volte ci avete chiesto come sostituire il vino per permette ai vostri bambini di gustare insieme a voi questo secondo piatto, così oggi vi abbiamo accontentato! I petti di pollo al latte sono una ricetta facile e veloce da preparare, con il loro gusto delicato e cremoso conquisteranno grandi e piccini ed eviterete di cucinare 2 pietanze differenti... l'aggiunta del latte infatti crea una cremosa salsa, molto piacevole al palato. Seguendo i nostri step otterrete delle fettine tenerissime e non avrete bisogno nemmeno di un coltello per tagliarle! Questo secondo leggero sposa benissimo primi piatti un po' più elaborati come per esempio le irresistibili lasagne ai funghi.Realizzate anche voi i petti di pollo al latte, in pochi minuti riuscirete a portare in tavola un piatto genuino e saporito. E, se siete tra quelli che non sanno restire a un sugo goloso, provate anche il nostro succulento pollo alla Norma! 