La zucca regna incontrastata sui banchi della verdura durante i mesi autunnali e invernali e delizia il nostro palato sotto forma di gustosi contorni, dolci e primi piatti. Con la torta salata di zucca avrete un’idea in più per il vostro menù! Morbida come una quiche, grazie all’aggiunta di panna e Grana Padano, è arricchita con scamorza filante e semi di zucca per un tocco rustico e croccante. Una torta salata vegetariana che può rivelarsi anche un ottimo salvacena perché realizzata con pasta sfoglia già pronta. Ma soprattutto, la torta salata di zucca è una ricetta che vi permetterà di esaltare con semplicità tutte le qualità di questo prezioso ortaggio!