Per preparare le polpette di carne e patate cominciate proprio da queste ultime. Partiamo da quelle che andranno nell'impasto. Immergete la quantità indicata in una pentola con acqua e sale, portate a bollore e contate circa 40 minuti: assicuratevi della cottura pungendo con una forchetta, se i rebbi entrano facilmente allora sono pronte [1]. Ora passate alle patate per il contorno. Dopo averle lavate e sbucciate [2] tagliatele in quarti [3].
In un pentola con bollente e salata con un cucchiaio di sale grosso [4] versate gli spicchi di patate lasciandoli cuocere per 5 minuti: in questo modo le polpette di carne e le patate avranno gli stessi tempi di cottura in forno. Scolate le patate [5] e inseritele in una ciotola. Condite con l'olio di oliva [6], 
salate e pepate, aggiungete le foglioline di salvia e gli aghi di rosmarino [7]. Mescolate il tutto e lasciate insaporire [8]. A questo punto le patate nell'acqua bollente dovrebbero essere cotte, scolatele e spellatele ancora caldissime [9]. 
Schiacciatele [10] e aggiungetele in una ciotola con la carne macinata [11]. Unite anche l'uovo, il sale e una spolverata di pepe [12] 
il pangrattato e il parmigiano [13] e il prezzemolo tritato finemente [14]. Impastate bene per far amalgamare il tutto [15]. 
Ora prelevate dei mucchietti di impasto di circa 30g ciascuno e formate così le polpettine [16] da mettere, per comodità, su un foglio di carta forno. Dovreste ottenere circa 25 pezzi [17]. Oliate leggermente una pirofila da forno e fate roteare all'interno le polpette [18]. 
Unite anche le patate con il condimento [19] e distribuite bene. Cuocete nel forno statico preriscaldato 180°C per circa 45 minuti, avendo cura di girare le polpette a metà cottura e fino a che saranno ben dorate in superficie [20]. Gli ultimi 5 minuti, azionate il grill (o aumentate la temperatura del forno), per far formare una crosticina deliziosa sia sulle polpette di carne e patate [21].