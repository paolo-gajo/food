Il primo passo per comporre lo strudel di verdure è la preparazione della pasta brisè seguendo la ricetta che trovate qui. Una volta pronto l'impasto lasciatelo riposare in frigo per circa 40 minuti. Preparate il ripieno tritando la cipolla e tagliando a listarelle di circa 5 mm di spessore tutte le verdure: la carota, il peperone, la zucchina [1] e la melanzana (privata della polpa). Fate soffriggere nell’olio la cipolla fino a quando non sarà dorata, aggiungete la carote e il peperone che richiedono una cottura più lunga e unite in seguito anche la melanzana e la zucchina. Di tanto in tanto aggiungete un mestolo di brodo per non far asciugare le verdure. Quando la cottura sarà ultimata sgoccialate le verdure in un colino e lasciatetele raffreddare.
Grattugiate l'emmentaler e tenetelo da parte [4], stendete la pasta brisè creando un rettangolo di circa 40x50 cm [5] e ponetela su un foglio di carta da forno, distribuite il ripieno di verdure sulla sfoglia avendo cura di lasciare un bordo di circa 5 cm [6].
Spolverizzate il ripieno con il formaggio grattugiato [7]. A questo punto arrotolate lo strudel aiutandovi con la carta da forno [8] e chiudete a pacchetto le due estremità della sfoglia in modo che non fuoriesca il ripieno durante la cottura. Spennellate la parte superiore con l’uovo e cuocete lo strudel di verdure [9] nel forno già caldo a 180°per circa 40 minuti, quando la crosta risulterà leggermente dorata sfornate lo strudel e lasciatelo intiepidire prima di servirlo.