Fate sobbollire il latte (tranne mezzo bicchiere) in una capiente casseruola [1] , poi toglietelo dal fuoco, versate il caffè solubile [2] e mescolate finchè non si sarà sciolto nel latte [3].
In una terrina a parte lavorate i tuorli con lo zucchero [4] con l'aiuto di uno sbattitore elettrico, fino a ottenere una crema spumosa [5]; versate nel composto di uova un terzo del latte tiepido a filo [6]
poi incorporate pian piano la farina setacciata [7]. Continuate a sbattere con le fruste elettriche e aggiungete nella casseruola con il latte , poco alla volta e mescolando con una frusta, il composto di uova, farina, zucchero (8-9).
A questo punto portate ad ebollizione il tutto e, mescolando continuamente [10] , lasciate sobbollire a fuoco dolce per alcuni minuti , sbattendo di continuo con la frusta per evitare che si formino grumi alternando l'aggiunta del latte freddo che avete tenuto da parte (mezzo bicchiere) finché il composto si sarà addensato [11]. Spegnete il fuoco e lasciate raffreddare la crema, mescolando di tanto in tanto. Conservate la crema in un contenitore coprendola con la pellicola in modo che sia a contatto con il composto [12] così da evitare che si formi la crosticina in superficie.