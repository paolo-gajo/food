Quando si pensa agli antipasti delle feste non si può fare a meno di citare gli intramontabili vol-au-vent: deliziosi bocconcini friabili dal ripieno versatile che stuzzicano la fantasia in cucina. Ispirati da questo classico della cucina abbiamo realizzato i vol-au-vent alla zucca con Tête de Moine DOP. Al guscio croccante abbiamo abbinato una vellutata crema di verdure dai sapori invernali, completano questi eleganti e raffinati finger food dei gustosi petali di Tete de moine DOP, un formaggio genuino dal sapore schietto e marcato, che bilancia il gusto dolce della farcia. Raffinati nel gusto e nella presentazione, i vol-au-vent alla zucca con Tête de Moine DOP non passeranno inosserrvati sulla vostra tavola!