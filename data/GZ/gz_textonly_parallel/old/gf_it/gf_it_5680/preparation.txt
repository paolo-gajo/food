Per realizzare i rotolini con insalata di pollo spinaci e feta per prima cosa affettate sottilmente il cavolo [1], in una padella scaldate l’olio di oliva con uno spicchio d'aglio e il peperoncino privato dei semi [2] e lasciate insaporire per 2-3 minuti. A questo punto aggiungete il cavolo [3] e cuocete a fuoco medio alto con un pizzico di sale.
Sfumate con l’acqua [4] e proseguite la cottura per 10 minuti. Qualche minuto prima del termine della cottura del cavolo unire anche lo spinacino che cuoce in minor tempo [5], eliminate lo spicchio d’aglio[6]
E lasciate appassire per bene, poi spegnete il fuoco e fate intiepidire [7]. Intanto sfilacciate il pollo e raccogliete la carne in una ciotola,(dovrete ottenere circa 250 g di pollo) aggiungete qui le verdure cotte [9] e mescolate.
Proseguite unendo anche lo yogurt [10], la feta sbriciolata [11] e il succo del limone [12].
Terminate aggiungendo le carote tagliate a strisce sottili con un pelapatate [13]. Mescolate, pepate e tenete da parte la farcia [14]. Ora scaldate le piadine in padella [15] per circa un minuto o fino a quando non saranno ben calde.
Farcite la piadina con un paio di cucchiai di ripieno distribuendolo in modo uniforme [16], spalmandolo su tutta la piadina. Arrotolatela stringendola bene ad ogni giro (17-18).
Avvolgete ciascuna piadina con la pellicola [19] e lasciate rassodare in frigorifero per 30 minuti. Trascorso questo tempo i rotolini risulteranno ben sodi, rifilate le estremità e tagliate in porzioni da 3 cm di spessore [20]. I rotolini con insalata di pollo spinaci e feta sono pronti per essere gustati [22].