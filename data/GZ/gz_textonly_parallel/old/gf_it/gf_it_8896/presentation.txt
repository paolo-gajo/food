Si avvicina la Pasqua e come tradizione vuole, molte famiglie durante questo giorno di rinascita usano riunirsi intorno alla tavola per festeggiare insieme. Le costolette d'agnello al forno sono sicuramente una delle ricette più classiche... piccole costine tenere e saporite che si adattano pefettamente a moltissime cotture. Dopo le l'agnello cacio e ova, le costolette d'agnello fritte, le costolette in crosta e l'abbacchio scottadito, oggi vogliamo proporvi anche questa versione più leggera del tipico secondo piatto pasquale: le costolette d'agnello al forno. Una ricca marinatura permetterà di sprigionare in cottura incredibili profumi e la morbida carne accompagnata dalle patate lievemente croccanti sarà un piatto perfetto da servire. Che sia per un pranzo di Pasqua in famiglia o per una cena tra amici, le costolette d'agnello sono pratiche da preparare e piaceranno a tutti!