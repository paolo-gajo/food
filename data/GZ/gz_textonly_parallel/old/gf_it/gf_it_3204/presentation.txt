Le capesante gratinate al burro e brandy sono prelibati e teneri molluschi che, gratinati all’interno del loro guscio con un impasto di pangrattato, burro e brandy, acquistano un gusto più deciso. Questa ghiotta ricetta, molto adatta per arricchire un menù di Natale o una cena importante, può essere proposta sia come antipasto sia come secondo piatto, servendo qualche capasanta in più a testa. Le capesante così preparate riscuoteranno sicuramente un grande successo: tenetevi pronti alla richiesta di un bis!