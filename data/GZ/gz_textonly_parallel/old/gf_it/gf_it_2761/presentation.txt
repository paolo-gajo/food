Siete stanchi di preparare sempre il solito spezzatino? Noi vi invitiamo a provare una ricetta fuori dagli schemi della cucina tradizionale: lo spezzatino di pollo allo yogurt. Per realizzare la preparazione si fanno marinare i bocconcini di pollo in una salsa molto saporita e fresca a base di yogurt greco, denso e cremoso, che viene insaporito dal peperoncino fresco e dalle cipolle rosse. Il risultato che si ottiene è una pietanza gustosa dai sapori mediterranei e per completare il piatto abbiamo pensato di accompagnare lo spezzatino con delle croccanti patate aromatizzate al prezzemolo. Con lo spezzatino di pollo allo yogurt porterete in tavola un piatto semplice ma originale e dal gusto unico che sorprenderà piacevolmente tutti i palati!