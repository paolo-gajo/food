Pulite il polpo sotto acqua corrente, privandolo delle viscere, del dente centrale [1], degli occhi [2] e, per quanto possibile, la patina viscida che ricopre il polpo.
Tagliate ora il polpo in pezzi grandi al massimo come una noce [4], tagliarlo a pezzi più grossi avrebbe il solo risultato di allungare i tempi di cottura. In un tegame versate l’olio e mettete gli spicchi d’aglio interi a rosolare [5], unite le foglie di alloro, il peperoncino tagliato a pezzettini [6] avendo l’accortezza di eliminare in tutto o in parte i semi qualora non si gradisca una pietanza troppo piccante.
Unite ora il polpo a pezzi [7] e fatelo saltare qualche istante, dopodichè aggiungete il vino rosso [8], un po’ di prezzemolo tritato [9], riportate a ebollizione e abbassate la fiamma; coprite con un coperchio e cuocete per almeno 40/50 minuti in base alla durezza del polpo stesso. Se il sugo dovesse restringersi troppo, aggiungete qualche cucchiaio di acqua. Pochi istanti prima di togliere dal fuoco il polpo ubriaco aggiungete una generosa manciata di prezzemolo tritato, aggiustate di sale e lasciate intiepidire qualche minuto.