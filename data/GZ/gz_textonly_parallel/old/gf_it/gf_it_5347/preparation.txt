Per preparare i mini diplomatici, per il pan di spagna potete utilizzare una planetaria con fruste o fruste elettriche: lavorate le uova aggiungete con lo zucchero semolato aggiunto poco per volta [1]. Unite anche i semi del baccello di vaniglia [2] e continuate a montare il composto fino a che non risulterà chiaro e spumoso (ci vorranno circa 15-20 minuti) [3].
Aggiungete poco per volta la farina setacciata [4] e con l'aiuto di una marisa mescolate dal basso verso l'alto, molto delicatamente [5], per incorporalra. Aggiungete poi, sempre setacciandola e poco per volta, la fecola [6]. 
Mescolate delicatamente dall’alto verso il basso per evitare di smontare l’impasto [7]. Appena le polveri si saranno ben amalgamate versate il composto in una teglia rettangolare imburrata e infarinata da 27x20cm [8]. Livellate la superficie con una spatola [9] e cuocete in forno statico preriscaldato a 160° gradi per circa 45 minuti. Regolatevi sempre in base alla potenza del vostro forno. 
Nel frattempo prepate la crema. In una ciotola versate i tuorli e lo zucchero [10], mescolate con una frusta [11] e quando saranno amalgamati aggiungete poco alla volta la farina [12], 
mescolando sempre con la frusta [13], fino ad ottenere un composto liscio. A questo punto mettete il latte in un pentolino, aggiungete i semi di vaniglia [14] e portatelo quasi a bollore. Quindi versatelo poco alla volta nella ciotola con tuorli e farina [15], 
continuando a mescolare con la frusta [16] fino ad amalgamarlo completamente [17]. Versate il composto ottenuto nuovamente nel pentolino [18], 
riaccendete il fuoco basso e mescolate con una frusta, fino a che non si sarà addensata [19]. Versate la crema in una ciotola [20], copritela con la pellicola e lasciatela raffreddare in frigorifero [20]. Non appena il pan di Spagna sarà cotto, sfornatelo [21] e lasciatelo raffreddare a temperatura ambiente. 
Ora prendete la vostra sfoglia già pronta e stendetela leggermente con l’aiuto di un mattarello [22]. Trasferitela su una leccarda da forno con la sua carta forno, e bucherellate con una forchetta o con l'apposita rotella [23]. Spolverizzate con zucchero a velo [24]. Fate lo stesso anche per l'altra e infornate in forno statico preriscaldato a 180° per 15 minuti circa (fino a quando non risulteranno ben dorate). Se le cuocete insieme potete invertire le teglie a metà cottura. Per una cottura perfetta ovviamente, regolatevi con il vostro forno. 
Sfornatela e lasciatela raffreddare a temperatura ambiente [25]. Fate la stessa cosa anche con il secondo rotolo di sfoglia. Non appena la crema pasticcera si sarà raffreddata versate la panna fresca in una ciotola, aggiungete lo zucchero a velo [26] e lavoratela con le fruste elettriche [27], sino a che risulterà semi montata.
Ammorbidite la crema pasticcera lavorandola con una frusta [28]. Ora aggiungete la panna alla crema poco per volta [29], mescolando delicatamente con la marisa [30]. 
Quando il pan di spagna sarà freddo rifilatelo sia nella parte alta che nella parte bassa, in modo da eliminare la crosticina [31]. Rifilatelo poi lateralmente [32], in modo da ottenere un rettangolo grande 24x16 cm [33]. 
Quando la sfoglia sarà fredda rifilatela lateralmente in modo da ottenere un rettangolo della stessa misura [34]. Ripetete questa operazione anche per il secondo strato. Adesso bisognerà comporre la diplomatica. Prendete un rettangolo di pasta sfoglia che vi farà da base e spalmate, con l’aiuto di una spatolina, metà della crema diplomatica [35]. Appoggiate sopra il pan di spagna [36] 
e spennellatelo bene con l’Alkermes [37]. Mettete il resto della crema, spargetela sempre con una spatola [38], ed infine posizionate sulla crema l’ultimo rettangolo di sfoglia [39].
Trasferite in un piattino, coprite con pellicola [40] e trasferite in frigo per un'ora. Trasferite poi su un tagliere [41] e tagliate con un coltello seghettato 6 fette in verticale [42]. Avranno una larghezza di circa 4cm. 
Ora dividete ciascuna fetta in 5 quadratini [43]. Trasferiteli su un vassoio [44], spolverizzateli con lo zucchero a velo e serviteli freddi [45].