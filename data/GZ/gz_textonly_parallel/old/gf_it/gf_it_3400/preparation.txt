Per realizzare gli champignon ripieni di salsiccia per prima cosa pulite i funghi: tagliate via la base del gambo che risulta più terrosa [1]. Se molto sporchi, potete sciacquarli molto velocemente (attenzione perchè i funghi assorbono facilmente acqua, rovinandosi) [2] e asciugarli bene ma delicatamente con un panno [3], così da eliminare tutti i residui di terra.
Staccate i gambi facendo attenzione a non rompere o spezzare la testa del fungo [4] e conservateli separatamente [5]. Tritate la provola [6].
Eliminate il budello dalla salsiccia [7] e riducete la carne a un trito fine [8]. Tritate anche i gambi dei funghi tenuti da parte [9]. 
Scaldate in padella un giro d'olio con uno spicchio d’aglio scamiciato [10], appena l’olio è ben caldo aggiungete la salsiccia [11] e fatela rosolare per 3-4 minuti, aggiungete quindi i gambi dei funghi [12], salate e pepate.
Insaporite con il trito di rosmarino [13] e fate cuocere per altri 2 minuti a fuoco vivace. Spegnete il fuoco, eliminate l'aglio [14] e aggiungete la provola dolce [15].
Mescolate per insaporire, il ripieno è pronto [16]. Oleate e salate le teste dei champignon precedentemente adagiate su una teglia con carta forno [17], farcitele con il ripieno di salsiccia e provola [18].
Infine cospargete la superficie di formaggio grattugiato [19]. Cuocete in forno statico preriscaldato a 200 gradi per 20 minuti. Gli ultimi 5 minuti passate alla modalità grill per gratinarli. Sfornate i funghi champignon ripieni di salsiccia [20], lasciateli intiepidire e poi serviteli in tavola [21].