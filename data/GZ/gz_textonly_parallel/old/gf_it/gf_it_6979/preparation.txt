Per preparare gli spiedini di gamberi iniziate lavando bene le zucchine, eliminate le estremità e tagliatele a julienne. Pelate le carote e riducete anch’esse a julienne [1], lasciatele poi su un colino in modo che perdano l'acqua in eccesso. Sgusciate i gamberi [2] e dopo averli infarinati [3], infilateli negli spiedini di legno.
In un tegame mettete l’olio e aggiungete gli spiedini di gamberi [4], sfumate con il vino [5], salate e pepate. Togliete gli spiedini e lasciateli da parte in caldo, aggiungete dell’altro olio nella padella e aggiungete le verdure che dovranno cuocere per pochi minuti in modo da risultare ancora piuttosto croccanti [6], infine salate. Servite gli spiedini di gamberi adagiati sul letto di verdure e accompagnati da spicchi di limone.