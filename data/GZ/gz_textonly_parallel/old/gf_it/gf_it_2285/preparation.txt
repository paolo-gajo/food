Per realizzare i tomini al forno, iniziate a preparare gli ingredienti che vi serviranno per la ricetta: tagliate a metà i fichi secchi [1], tritate grossolanamente i gherigli di noci [2], infine separate gli aghi di rosmarino dai rametti [3].
Mettete i fichi in una ciotola, aggiungete le noci [4] e il rosmarino [5], poi condite con un filo di olio d’oliva [6],
sale [7] e pepe. Mescolate bene il composto e versatelo in una teglia abbastanza grande da contenere tutti e 4 i tomini [8], distribuitelo uniformemente sul fondo e condite con un altro filo d’olio [9].
Versate l’olio e il pangrattato in due ciotole separate: immergete solo un lato del tomino nell’olio [10], poi passate lo stesso lato nel pangrattato [11]. Adagiate i tomini nella teglia con il lato impanato rivolto verso l’alto [12],
aggiungete ancora una macinata di pepe [13] e cuocete in forno statico preriscaldato a 200° per 10 minuti. Trascorso questo tempo, passate alla modalità grill e cuocete per altri 3 minuti. Sfornate i vostri tomini al forno [14] e serviteli ben caldi per assicurarvi l’effetto filante [15]!