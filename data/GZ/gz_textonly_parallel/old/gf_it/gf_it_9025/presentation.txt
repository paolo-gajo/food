Il tiramisù è uno dei dolci più amati e replicati anche all'estero. Più volte abbiamo cercato di reinventarlo, cercando di mantenere intatto il suo sapore originale. Dalla cheesecake ai tartufini, ogni ricetta è sempre stata un grande successo... ma oggi vi tentiamo con una torta davvero speciale: la crostata morbida al tiramisù! La base, aromatizzata con caffè e cioccolato, risulta molto soffice e grazie allo stampo furbo assume una forma originale, tutta da riempire con le nostre mezze sfere bigusto! Cacao, caffè, panna e mascarpone si trasformano in una farcitura originale che renderà questo dolce scenografico, perfetto da preparare nelle occasioni speciali! 