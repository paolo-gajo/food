Per preparare la salsa guacamole, cominciate occupandovi dell’ingrediente principale: l’avocado. Tagliatelo a metà nel senso della lunghezza [1], quindi affondate la lama del coltello nel nocciolo e tirate per estrarlo facilmente [2]. Intagliate con un coltellino la polpa [3]
così da riuscire ad estrarla più facilmente con un cucchiaio; raccoglietela in una ciotolina [4]. Tagliate quindi a metà il lime e spremetelo per ricavarne il succo [5], da versare sulla polpa di avocado [6];
Regolate quindi di sale [7] e di pepe, e schiacciate la polpa con una forchetta [8]. Tenete da parte, quindi mondate e tritate finemente lo scalogno [9]
poi lavate, asciugate e affettate il pomodoro [10]: ricavate dalle fette dei cubetti [11]. Quindi spuntate il peperoncino verde (o rosso) [12] 
svuotatelo dei suoi semini e tagliatelo a listerelle [13], poi anche questo a dadini [14]. Quindi nella ciotola con la polpa di avocado schiacciata versate lo scalogno tritato e i pomodori a dadini [15]. 
Unite anche il peperoncino [16] e l'olio [17], mescolate e aggiustate ancora di sale e pepe se necessario [17]. La vostra salsa guacamole è pronta per essere gustata [18]!