Per preparare lo sformato di cous cous iniziate a preparare i pomodori confit. Lavate bene i pomodorini, asciugateli e tagliateli a metà [1]. Disponeteli su una leccarda ricoperta di carta forno con la parte del taglio rivolta verso l’alto [2]. Dopodichè salate e pepate a piacere. A questo punto preparate il trito di aglio e timo: sbucciate uno spicchio d’aglio, sfogliate i rametti di timo e poi tritateli insieme finemente [3]. 
Una volta ottenuto il trito, spargetelo sui pomodorini [4] e aggiungete anche l'origano. Unite un filo d'olio e spargete i pomodorini con lo zucchero [6]. Infornate il tutto a in forno statico preriscaldato a 140° per circa 2 ore. 
Mentre i pomodorini cuociono pulite gli asparagi: eliminate la parte finale del gambo [7] e con un pela patate eliminate la parte esterna [8], più coriacea. Poi tagliateli a metà nel senso della lunghezza [9]. 
Sistemate gli asparagi su una teglia con carta forno [10], condite con olio, sale, pepe [11] e le foglioline di timo [12]. Quando mancheranno 20 minuti di cottura ai pomodorini aggiungete in forno anche gli asparagi. 
Nel frattempo preparate il cous cous. Portare a bollore l’acqua in un pentolino. Versate il cous cous in un a ciotola [13], aggiungete la paprika, il sale [14] e mescolate [15]. 
Non appena l'acqua sarà arrivata a bollore aggiungetela al cous cous [16] [17]. Coprite con pellicola e lasciate riposare per 6 minuti. Trascorsi i 6 minuti aggiungete l'olio [18] 
e sgranate il cous cous con una forchetta [19]. A questo punto sia i pomodorini che gli asparagi saranno pronti. Sfornateli [20] [21]. 
Aggiungete nella ciotola con il cous cous 50 g di Grana Padano DOP grattugiato, il timo [22] e i pomdorini confit con tutto il loro succo [23]. Mescolate [24]. 
Ora prendete una pirofila di ceramica ovale grande 34x24 cm, alta almeno 7 cm. Versate metà del cous e sistemate sopra metà degli asparagi. Aggiungete lo stracchino a fiocchetti [26] e spolverizzate con del Grana Padano DOP grattugiato [27]. 
Ricoprite con il cous cous rimasto e aggiungete gli altri asparagi [28]. Sistemate lo stracchino rimasto a fiocchetti [29] e cospargete con del Grana Padano DOP grattugiato. 
Aggiungete un pizzico di pepe [31], delle foglioline di maggiorana e di timo. Unite in ultimo un filo d'olio e cuocete in forno statico preriscaldato a 200° per 20 minuti, nel ripiano centrale. Poi sfornate [33] e lasciate intiepidire prima di servirlo. 