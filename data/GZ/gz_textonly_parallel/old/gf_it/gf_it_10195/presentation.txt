Amanti del cous cous fatevi avanti! Oggi abbiamo in serbo per voi una ricettina da leccarsi i baffi. Avevate mai pensato di ripassare il cous cous in forno? Noi ci abbiamo provato e il risultato è stato fenomenale! Lo sformato di cous cous è un piatto perfetto per questa stagione ed è ottimo per un pranzo in famiglia, magari all'aria aperta! Un primo sano e gustoso, ricco di verdure e formaggi che saprà accontentare proprio tutti. I pomodorini confit incastonati all'interno di queste piccole gemme rilasceranno tutta la loro dolcezza e si incontreranno con il gusto inconfondibile degli asparagi. Stracchino e grana renderanno il tutto più appetitoso, senza coprire gli altri sapori! Allora cosa state aspettando? Iniziamo a cucinare insieme! 