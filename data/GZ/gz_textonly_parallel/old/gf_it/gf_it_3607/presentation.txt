Oggi vi facciamo immergere nella tradizione della bella regione di Ogliastra, in Sardegna, di cui già conosciamo benissimo i culurgionis. Ed è proprio con il gustoso ripieno, a base di patate, formaggio e menta, che si possono ottenere anche is coccois prenas. Al plurale, si perché in sardo al singolare sono conosciuti come la coccoi prena. Queste golose tartine vengono generalmente servite tiepide oppure fredde e possono fungere perfettamente da aperitivo, magari da abbinare a sfiziosi Turkey sandwich o come accompagnamento a fresche insalate di zucchine in sostituzione al pane o ai grissini! Come per tutte le cose buone e belle questi gustosi is coccois prenas richiedono un po' di pazienza nella loro realizzazione ma alla fine il risultato sarà davvero appagante. Dovrete soltanto decidere a che punto del menù servirli, e se il ricco sapore del mix dovesse risultare troppo sapido per il vostro palato potrete sempre optare per un fresco e goloso dessert a base di albicocca e robiola: il vostro menù sorprenderà tutti!