Per preparare is coccois prenas cominciate dall'impasto lievitato. In una ciotola versate la farina di semola e quella 00 [1], poi tuffate il lievito di birra sbriciolato in una caraffa con l'acqua [2] e con una forchetta andate a scioglierlo [3].
Versate a filo nel composto di farina mentre mescolate con un cucchiaio di legno [4], a metà aggiungete l'olio [5], il sale [6]
e continuate a mescolare mentre aggiungete la restante parte di acqua con il lievito [7]. Non appena il composto prende consistenza trasferitelo sul piano e lavoratelo qualche minuto con le mani [8]. Ottenete una palla elastica, soda e liscia. Ponetela nella ciotola, coprite e lasciate lievitare per almeno 3 ore [9].
Intanto poteteoccuparvi del ripieno. Lavate le patate e immergetele in una pentola con abbondante acqua. Dal momento del bollore ci vorranno circa 30-40 minuti [10] fate la prova forchetta per assicurarvi che siano cotte. Quando saranno pronte scolatele e sbucciatele [11]. Schiacciatele ancora caldissime utilizzando lo schiaccia patate [12]
e condite con pochissimo olio [13], sale, pepe e qualche fogliolina di menta sminuzzata al coltello [14]. Nel mentre tritate la cipolla mondata [15]
e versatela in una padella con un filo d'olio [16]. Lasciatela appassire per 10 minuti a fuoco dolce e mescolando di tanto in tanto, eviterete così che si bruci [17]. Spegnete e lasciate intiepidire. Grattugiate il pecorino sardo a stagionatura media [18]
e poi quello stagionato [19]. Ora che avete tutto unite alle patate schiacciate la cipolla cotta [20] e i formaggi grattugiati [21].
Mescolate bene [22] e recuperate l'impasto lievitato pronto [23]. Tiratelo con il matterello su una spianatoia leggermente infarinata fino a ottenere uno spessore di 2-3mm [24]
e quando sarà abbastanza sottile [25] utilizzate un coppa pasta da 10-12 cm di larghezza per tagliare e ottenere 12 dischetti [26]. Farcite i dischetti con il ripieno [27]
e pizzicate lungo il bordo [28] per 8 volte [29]. Disponete i pezzi su una leccarda con carta forno [30]
ed eccoli pronti per la cottura [31]: cuoceteli in forno statico, già caldo a 180°, per circa 30 minuti [32]. Potete servire is coccois prenas tiepidi o freddi e profumati con un po' di menta [33].