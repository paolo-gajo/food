Le alette di pollo "finto fritto" al forno sono un antipasto appetitoso da gustare in compagnia! Questa prelibatezza di solito viene gustata fritta, come la ricetta americana vuole, ma noi vi proponiamo una variante che vede le alette impanate e saltate in padella per poi essere passate al grill del forno in modo d risultare ugualmente croccanti e irresistibili! Per accompagnare questo piatto non poteva mancare la salsa ketchup, ma abbiamo scelto di completare il piatto anche con del riso venere e delle verdure: fave, piselli, carote e zucchine che rendono le alette di pollo un piatto ricco e unico! Nelle serate primaverili o nelle prime serate estive, per le vostre cene all'aperto in giardino o sul terrazzo, cosa c'Ã¨ di meglio che gustare con gli amici le alette di pollo?