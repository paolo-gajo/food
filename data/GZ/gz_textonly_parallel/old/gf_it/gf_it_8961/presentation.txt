Il crumble di pesche è uno sfizioso dessert al cucchiaio composto da una croccante copertura aromatizzata con della cannella che nasconde un cuore di morbide e gustose pesche.Il crumble è un dolce di origine inglese, "crumble" significa appunto briciola, ed è  caratterizzato dalla presenza di frutta (ma ne esistono anche versioni salate con pesce o carne!) coperta da uno strato "bricioloso" di dolce impasto.Il crumble di pesche è davvero semplicissimo e veloce da preparare: in questa ricetta le pesche vengono ammorbidite in padella con zucchero, semi di vaniglia e sfumate con della birra chiara, che potrete sostituire con lo stesso quantitativo di vino bianco.