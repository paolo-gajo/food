Per preparare gli strozzapreti al sugo di canocchie iniziate sciacquando molto bene le canocchie, conservate quindi le 4 più grosse ed estraete la polpa dalle altre. Per facilitare l’operazione è consigliabile immergere le canocchie per qualche secondo in acqua bollente, di questo modo sarà più facile estrarne la polpa [1]. Tritate quindi lo scalogno [2] e fatelo imbiondire in un tegame con l’olio a fuoco dolce insieme a qualche pezzettino di peperoncino.Mettete poi tutte le canocchie: la polpa a pezzetti e quelle intere nello scalogno imbiondito e sfumate con il vino bianco [3],
poi, quando sarà evaporato, unite la passata di pomodoro [4].Mescolate con delicatezza e fate addensare il sugo facendo attenzione a non rompere le canocchie intere. In ultimo salate e aggiungete qualche foglia di basilico [5]. Fate cuocere in abbondante acqua salata gli strozzapreti [6], scolateli e fateli saltare nel sugo di canocchie qualche istante.Servite guarnendo ogni piatto con una canocchia intera e qualche foglia di basilico.