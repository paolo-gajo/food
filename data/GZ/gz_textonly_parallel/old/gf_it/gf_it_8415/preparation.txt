Per preparare il plumcake bicolore cominciate rompendo le uova in una ciotola, aggiungete lo zucchero [1], la scorza grattugiata di un'arancia [2] e mescolate con un frusta [3].
Dopodiché, e sempre mescolando, aggiungete l'olio [4], il latte [5] e poi 220 g di farina setacciata prelevata dalla quantità indicata [6].
Infine incorportate anche il lievito per dolci sempre setacciato [7]. A questo punto dividete in due ciotole l'impasto [8] e in una aggiungete il cacao amaro in polvere setacciato [9].
Incorporate, mescolando con una spatola evitando la formazione di grumi [10]. Nell'altra ciotola incorporate la restante parte di farina, sempre setacciandola e incorporandola delicatamente [11]. Bene, a questo punto dovrete versare l'impasto in uno stampo da plumcake da 25 x 11 cm già imburrato e infarinato. Seguite uno schema libero, quindi versate a cucchiaiate un po' di impasto chiaro [12]
e poi quello scuro, alternando le versate tra loro [13]. Passate ora alla cottura in forno statico, già caldo a 180°, per circa 35 minuti. Non appena è pronto sfornate il vostro plumcake bicolore e lasciatelo intiepidire prima di sformarlo e farlo raffreddare su una gratella [15].