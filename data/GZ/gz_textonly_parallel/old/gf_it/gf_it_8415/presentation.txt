Per molti, il classico dolce da preparare per una bella colazione in famiglia è il ciambellone ma per tanti altri è indiscutibilmente il plumcake. Un dolce morbido, dalla forma irresistibile che consente di avere delle bellissime e soffici fette! E non a caso usiamo l'aggettivo bellissime per descrivere le fette del plumcake bicolore. Infatti noterete fin da subito il piacevole incontro tra l'impasto chiaro e quello al cacao. Un tripudio di piacere e consistenza da condividere con i vostri cari e mettere a confronto con le altre versioni altrettanto buone come quello allo yogurt o al cioccolato e il più profumato plumcake al limone! Non c'è colazione o merenda che il plumcake bicolore non possa fronteggiare egregiamente!E se ami il doppio gusto prova anche la nostra torta bicolore!