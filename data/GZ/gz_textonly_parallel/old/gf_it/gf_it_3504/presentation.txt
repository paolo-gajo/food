I pacchetti natalizi con scampi, zenzero e lime sono piccoli cadeaux da gustare come sfizioso antipasto in occasione delle feste, un’idea simpatica da affiancare ai piatti di pesce della tradizione come il cocktail di gamberetti o le capesante gratinate. Irresistibilmente croccanti fuori e con un ripieno morbido e cremoso all’interno, che svelerà il suo delicato gusto di scampi al primo boccone, questi divertenti pacchetti sono una ricetta originale. Una volta chiamati a raccolta gli ospiti, sfidateli a indovinare il misterioso ripieno: ai vincitori sarà naturalmente concesso un meritato bis!