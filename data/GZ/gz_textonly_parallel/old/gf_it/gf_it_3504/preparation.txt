Per realizzare i pacchetti natalizi con scampi, zenzero e lime per prima cosa occupatevi della pulizia degli scampi: staccate la testa [1], con delle forbici incidete il carapace [2] così da eliminarlo più facilmente [3].
Estraete delicatamente il filamento nero sul dorso [4] e adagiate gli scampi puliti e integri in una ciotolina [5]. Mondate lo scalogno e tritatelo [6].
Tritate anche il peperoncino fresco insieme ai suoi semini [7]. Ora sciogliete 10 g di burro in padella [8] e aggiungete lo scalogno [9],
rosolatelo per un paio di minuti e poi aggiungete il peperoncino [10]. Sfumate con il latte di cocco [11] e profumate con la scorza di lime [12]
e il suo succo [13]. Ultimate con lo zenzero grattugiato [14] e poi incorporate gli scampi (15-16) e cuocete in totale per 10 minuti.
Nel frattempo srotolate la pasta fillo, ne basteranno 4 fogli da 25 g l’uno. Sovrapponete due fogli rettangolari da 37x25 e tagliateli a metà dalla parte lunga [17]. Ripeti l’operazione così da ottenere 4 rettangoli doppi. Spennellate con 10 g di burro fuso la pasta [18]
e farcite ogni rettangolo con due scampi e il loro condimento [19], arrotolate la sfoglia fino in fondo [20]. Arrivati alla fine stringete le estremità per ricreare una specie di caramella [21]
e sigillatele con del filo da cucina [22]. Spennellate la superficie delle caramelle con dell’uovo sbattuto [23] e guarnite con semi di papavero [24].
Adagiate le caramelle su una teglia [25] e cuocete in forno preriscaldato statico a 180° per 15 minuti o fino a quando on risulteranno dorati [26]. Servite i pacchetti natalizi con scampi, zenzero e lime ben caldi [27].