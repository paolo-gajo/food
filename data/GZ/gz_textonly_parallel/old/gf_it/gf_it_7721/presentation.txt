Le polpette aromatiche al vapore sono un antipasto leggero ma gustoso preparato con carne di vitello macinata e insaporita con erbe aromatiche e cipollotto. La preparazione prevede la realizzazione delle tradizionali polpette che vengono poi cotte in vaporiera con acqua aromatizzata. Le polpette aromatiche al vapore rappresentano un ottimo compromesso tra leggerezza e gusto: la cottura al vapore senza grassi aggiunti, oltre ad essere salutare, esalta i profumi delle erbe aromatiche presenti nellâ€™impasto: erba cipollina, prezzemolo, timo, maggiorana e per finire un tocco di freschezza con il finocchietto. Ideali per un antipasto light, le polpette aromatiche al vapore stupiranno i vostri commensali con un gusto inaspettato.