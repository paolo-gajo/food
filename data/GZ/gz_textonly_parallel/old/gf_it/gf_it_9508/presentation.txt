Il tacchino alle erbe con insalata esotica è un secondo piatto estivo e leggero, perfetto da gustare anche freddo. Il gusto delicato della carne di tacchino, impreziosita da una marinatura a base di erbe e limone, si sposa deliziosamente alla ricchezza polposa dell’insalata di mango e avocado creando un connubio inaspettato e sorprendentemente gustoso, che renderà la vostra pausa pranzo super stuzzicante! Ma pur nella sua semplicità, il sapore esotico e la presentazione curata rendono questa ricetta ideale anche per occasioni più ricercate e ospiti più esigenti. Potrete proporre il tacchino alle erbe con insalata esotica nei vostri menu della domenica, o usarla per arricchire i buffet delle vostre cene in terrazza. Siamo certi che questo piatto riuscirete con poco sforzo a fare un figurone!