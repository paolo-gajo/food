Quando si tratta di dessert, la cheesecake non ha eguali e batte tutti per il suo gusto esplosivo! Oggi vi proponiamo la cheesecake ai frutti di bosco, una variante senza cottura che vi conquisterà con la sua impagabile freschezza... tre strati di dolcezza che al primo assaggio sprigioneranno un tripudio di aromi, profumi e consistenze! Qui una friabile base di biscotti secchi e burro abbraccia una morbida crema aromatizzata al limone, il tutto sormontato da una deliziosa purea ai frutti di bosco. La cheesecake ai frutti di bosco è la torta estiva perfetta per concludere nel modo più accattivante e goloso una cena speciale... è così elegante e raffinata che, una volta portata in tavola, tutti gli occhi saranno puntati su di lei: la sua morbida ricopertura color amaranto è così scenografica che non passerà inosservata.