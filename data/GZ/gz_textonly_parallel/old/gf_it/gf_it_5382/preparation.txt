Per preparare le zeppole craquelin con crema e Nutella® iniziamo dal craquelin. Versate in una ciotola il burro, lo zucchero [1] e la farina di nocciole [2]. Impastate velocemente a mano finché non avrete ottenuto un composto omogeneo [3]. 
Versatelo tra due fogli di carta forno [4] e aiutandovi con il matterello ottenete una sfoglia spessa 1 mm [5]. Trasferite su una placchetta e lasciate riposare in freezer per tutta la preparazione delle zeppole. Quindi, al momento opportuno, basterà recuperare dal freezer il craquelin e rimuovere la carta forno [6].
Dovrete ricavare 12 dischetti con un coppapasta di 6 cm di diametro [7]. Potrete fare poi un foro al centro con un coppapasta da 2 cm di diametro. Questi dischetti forati verranno adagiati sulle zeppole prima della cottura [8]. Per le zeppole: in un tegame dal fondo spesso versate l’acqua [9].
Unite il burro [10], quindi lasciatelo fondere a fiamma moderata [11] e non appena sfiorerà il bollore aggiungete la farina tutta in una volta [12].
Mescolate subito con un cucchiaio di legno [13] e continuate finché il composto non si sarà addensato e si staccherà dalle pareti [14]. Trasferitelo in una ciotola e giratelo con il cucchiaio per un paio di minuti in modo che si intiepidisca un po' [15]. 
Inserite le uova, poco per volta [16], mescolando pazientemente: all'inizio è normale che il composto risulti slegato [17]. Non appena la prima parte delle uova sarà incoportata versate la successiva e continuate a mescolare [18]
fino al completo assorbimento [19]. Mettete il composto in una sac-à-poche con una bocchetta a stella di 10 mm e lasciatelo in frigorifero a raffreddare [20]. Trascorso il tempo posizionate un foglio di carta forno su una leccarda e disegnate con una matita dei cerchi di 7 cm (consigliamo 5 cerchi per teglia) aiutandovi con un coppapasta [21]. Questo vi aiuterà a dare una forma precisa alle vostre zeppole.
Girate il foglio al contrario e formate le zeppole, cercando di stare nel perimetro dei cerchi disegnati [22]. Prima un cerchio di impasto, poi un altro sopra [23]. Posizionate su ciascuna zeppola i dischetti craquelin [24].
Eccole pronte per cuocere [25] in forno statico preriscaldato a 200° per circa 25 minuti, nel ripiano medio del forno. Quando saranno ben dorate sfornatele e lasciatele raffreddare a temperatura ambiente [26]. Nel frattempo potete occuparvi della crema pasticcera. Versare il latte e la panna in un pentolino e portare a bollore [27]. 
Nel frattempo, in un altro pentolino versare i tuorli, lo zucchero [28] e lavorare brevemente prima di unire l’amido e la farina [29]. Mescolate fino ad ottenere un composto omogeneo [30]. 
Quando il latte avrà raggiunto il bollore versatelo sul composto di uova [31]. Cuocete mescolando di continuo a fuoco medio [32] finché la crema non sarà densa e liscia [33]. 
Versate la crema in una ciotola con la pellicola a contatto e lasciate raffreddare bene. [34] Mettete Nutella® in una sac-à-poche con beccuccio a stella di misura 12mm e fate lo stesso con la crema pasticcera [35]. A questo punto recuperate le vostre zeppole craquelin e spolverizzatele in superficie con un po' di zucchero a velo [36].
Guarnite con un ciuffo di crema [37] [38] e poi con un ciuffo di Nutella® [39]. Mettete una ciliegia candita su ogni zeppola e saranno pronte per essere gustate!