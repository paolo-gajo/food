Per preparare la mousse di salmone iniziate a tritare finemente con un mixer la ricotta insieme al salmone affumicato [1]. Lavate l’aneto e tritatelo con un coltello, poi aggiungetelo alla preparazione [2]. A questo punto amalgamate il tutto, aggiustate eventualmente di sale e pepate a piacere. Montate la panna fresca a neve e incorporatela alla crema di salmone con una spatola, facendo attenzione a non smontarla [3].
Con dei coppa pasta (noi li abbiamo utilizzati a forma di fiore) ritagliate delle forme nelle fette di pane nero [4], poi abbrustolite il pane in forno o in una padella antiaderente in modo da formare una crosticina croccante [5]. Spalmate quindi la mousse di salmone sui crostini e servite decorando con rametti di aneto e uova di pesce [6]. Per dare un tocco ancora più raffinato potete mettere la mousse in una sac à poche con bocchetta stellata e fare dei ciuffi sui crostini! Buon appetito!