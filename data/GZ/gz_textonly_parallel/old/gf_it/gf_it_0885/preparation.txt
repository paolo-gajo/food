Per preparare gli uramaki come prima cosa preparate il riso per sushi [1]. Impellicolate il makisu e stendetelo su un piano [2]; posizionate mezzo foglio di alga nori con la parte più lucida a contatto con la stuoia. L'alga deve essere posizionata verso di voi, quasi al bordo del makisu, lasciando circa 1 cm di spazio dal bordo [3]. 
Inumiditevi le mani con acqua acidiluta [4] e prelevate 120 g di riso ormai tiepido [5]. Stendetelo, schiacciandolo con la punta delle dita [6] e spostandolo in modo uniforme su tutta la superficie dell'alga nori. Lo spessore del riso non deve essere molto alto. Aiutatevi inumidendovi le mani con l'acqua acidulata. Con l'esperienza riuscirete a capire quanta ne serve: se è troppa il riso scivolerà dalle mani, se troppo poca resterà appiccicato. 
Cospargete con i semi di sesamo misti [7]. Sollevate delicatamente l'alga e capovolgetela in modo che il riso sia a contatto con la stuoia e l'alga rivolta verso l'alto [8]. Prendete l'avocado spuntatelo [9], 
dividetelo a metà incidendolo con il coltello per il senso della lunghezza [10], separate le due metà e prendetene una. Sbucciatela delicatamente con le mani [11], posizionatelo su un tagliere e tagliatelo in spicchi [12]. Per ciascun rotolo ne serviranno circa 20 g. 
Stendete una striscia di maionese al centro dell'alga, utilizzando un biberon da cucina otterrete un risultato più preciso [13]. Posizionate sulla maionese due spicchi di avocado, uno consecutivo all'altro [14], in modo da riempire l'intera lunghezza dell'alga. Di fianco, verso di voi, aggiungete la polpa di granchio (king crab) [15], dovrete lasciare circa 2-3 cm tra gli ingredienti e il bordo del foglio.
Con entrambe le mani sollevate il bordo della stuoia più vicino a voi e iniziate ad arrotolare. Fate una leggera pressione con le dita, spingendo gli ingredienti verso l'interno [16], sollevate di nuovo la stuoia [17] e terminate di arrotolare il roll. Effettuate la solita pressione [18].
quindi riaprite la stuoia [19] e trasferite l'uramaki su un tagliere. Inumidite la lama di un coltello con semplice acqua per non rovinare il filo del coltello [20]. Tagliate a metà il roll [21], 
poi affiancate i 2 pezzi ottenuti e tagliate in 4 parti uguali in modo da ricavare 8 pezzi [22]. Trasferite su un piatto da portata e servite i vostri uramaki, decorate con germogli, foglioline di insalata e fettine di ravanello [23]. I vostri uramaki sono pronti, serviteli con wasabi e zenzero sott'aceto [27]. 