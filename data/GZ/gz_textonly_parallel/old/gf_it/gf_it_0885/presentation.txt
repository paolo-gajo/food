Serata sushi tra amici in arrivo? Se stai pensando a tutte le tipologie da preparare, oggi ti mostriamo una di quelle più classiche: gli uramaki! A differenza degli hosomaki, l'alga si trova all'interno, tra uno strato di riso e il ripieno scelto. Insieme a Say Fukayama scopriremo il california roll, una delle varianti più amate, chiamato così in quanto è stato ideato all'inizio degli anni Settanta da uno chef giapponese in America. Il california roll è preparato con polpa di granchio cotta, avocado e maionese, per attirare anche i clienti che non gradivano il pesce crudo. Ma oggi i ripieni proposti sono davvero infiniti: abbinate il riso per sushi con pesce crudo o cotto. Non vi resta che sbizzarrirvi, dare sfogo alla vostra fantasia e seguire il vostro gusto. Per una serata perfetta, preparate anche nigiri, temaki e sashimi in abbondanza!