Frutta e formaggi sono da sempre compagni di ghiotti viaggi culinari alla scoperta di sapori e accostamenti insoliti ma appetitosi. Dopo aver sperimentato i bocconcini di prugne e bacon, le pesche ripiene di robiola e le polpette con pere e Blu di capra, ci siamo cimentati in un’altra ricetta stuzzicante: le albicocche in sfoglia. Si tratta di un appetizer insolito, un incrocio accattivante di consistenze e sapori da esplorare. Questi graziosi finger food sono dei semplici bocconcini di sfoglia friabile che custodiscono al loro interno una polposa albicocca con un segreto filante! Una ricetta che solletica la curiosità e l’appetito, ideale per chi ama sperimentare nuovi orizzonti culinari.