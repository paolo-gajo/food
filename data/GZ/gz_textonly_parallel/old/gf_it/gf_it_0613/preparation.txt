Per preparare l’insalata di gamberi cominciate pulendo questi ultimi. Staccate la coda dal resto del corpo, poi tirate via le zampette [1] e incidete il dorso dove c’è il filamento scuro dell'intestino. Staccate anche quello utilizzando la punta di un coltello o uno stuzzicadenti [2]. A questo punto dovreste aver ottenuto circa 320 grammi di gamberi puliti. Versateli in una ciotola e condite con sale, pepe e olio [3].
Unite la paprika dolce [4], mescolate e tenete da parte ad insaporire [5]. Intanto pulite il cipollotto e tagliate la base [6].
Poi affettatelo sottilmente aiutandovi con una mandolina, oppure al coltello, [7] e poi mettete in una ciotola con acqua e ghiaccio: così il sapore si ammorbidirà e risulterà più croccante [8]. Nel frattempo pulite il mango sbucciandolo [9]
e affettandolo sottilmente; mettete anche questo in disparte [10]. Passate infine all’avocado: tagliatelo in due, eliminate il seme aiutandovi con la lama [11] e poi sbucciatelo. Infine affettatelo ottenendo 8 pezzi [12].
Arroventate una griglia e cuocete le fette di avocado [13] cuocendo 1 minuto prima da un lato e poi dall’altro [14]. Mettete su un piatto e passate alla cottura dei gamberi [15],
questi cuoceranno 2 minuti su un lato e 1 sull’altro: ricordatevi di non girarli così la cottura risulterà uniforme [16]. Mettete anche questi sul piatto così si raffredderanno [17] e preparate l’insalata. In una ciotola versate songino e rucola già puliti [18].
A queste unite le fettine di cipollotto scolate [19], aggiustate di olio, sale e pepe e mescolate [20]. In un piatto da portata sistemate un po’ di insalatina insieme ad un paio di pezzi di avocado grigliato e qualche fettina di mango [21].
Infine guarnite con i gamberi [22]. Preparate una salsina d’accompagnamento grattugiando la scorza di 1 lime in una ciotola in cui avete aggiunto lo yogurt greco [23]. Poi spremete il succo e versatelo all’interno [24].
Mescolate accuratamente [25] e poi versate qualche cucchiaiata sul piatto [26] ecco pronta la vostra fresca e sfiziosa insalata di gamberi: buon appetito [27].