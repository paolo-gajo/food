Per preparare le crocchette di pane cacio e pepe con coulis di pomodoro, iniziate ricavando dalla pagnotta la crosta a pezzi grossolani (1-2), poi fatela saltare brevemente in una padella ampia a fuoco medio, unendo degli aghi di rosmarino per aromatizzare [3]. Spegnete e lasciate da parte.
Tagliate grossolanamente anche la mollica [4], versatela in un mixer [5] e frullate fino ad ottenere delle briciole. Unite poi nel mixer anche il Pecorino grattugiato [6]
Trasferite tutto in una ciotola e versate le uova, mescolate con una forchetta [7], unite il latte [8] aggiungete anche abbondante pepe macinato al momento [9]
Impastate tutto [10] e formate delle crocchette di circa 40 g l’una [11]; con queste dosi ne otterrete 18 [12]. Riponetele in frigorifero. 
Prima di impanare e friggere le crocchette di pane cacio e pepe, preparate la coulis: lavate e tagliate a metà i pomodori [13], svuotate la polpa e mettetela in un contenitore alto [14], unite le foglie di basilico [15], il sale
e frullate con un mixer ad immersione [16]. Tenete da parte la coulis. Procedete quindi alla panatura delle crocchette: scaladate in un tegame l'olio fino ad arrivare ad una temperatura di 170°, da misurare con il termometro da cucina. Mentre l'olio arriva a temperatura, nel mixer versate la crosta precedentemente saltata in padella [17], frullate fino ad ottenere un composto fine [18].
Sbattete le uova in una ciotola [19], quindi passate ciascuna crochetta prima nell'uovo [20] poi nel pangrattato [21] avendo cura di impanarle su tutti i lati.
Friggete poche crocchette per volta [22], ci vorranno pochi minuti. Una volta pronte e dorate, scolatele [23] e trasferitele su un vassoio foderato con carta assorbente; servite le vostre croccchette di pane cacio e pepe con coulis di pomodoro [24].