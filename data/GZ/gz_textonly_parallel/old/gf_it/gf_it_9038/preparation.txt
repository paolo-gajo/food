Per preparare i bocconcini di salmone speziato croccante iniziate a realizzare la panatura. Versate il pangrattato e la farina di mais in una ciotola [1]; quindi unite il pepe bianco macinato, la senape in polvere [2], la paprika e la granella di pistacchi [3].
Aggiungete il sale [4] e mescolate il tutto. Unite la scorza del limone grattugiata finemente [5] e il curry [6]. Mescolate nuovamente e tenete da parte.
Prendete il filetto di salmone, estraete eventuali lische [7] ed eliminate la pelle se presente. Tagliatelo a fette larghe circa 3 cm, quindi dividete ogni fetta a metà [8], in modo da ottenere dei triangoli. Una volta terminati tutti i bocconcini trasferiteli in una ciotolina e conditeli con sale [9], olio e pepe. Mescolate per amalgamare gli ingredienti e far si che ogni pezzetto di salmone sia ben unto, in modo da permettere alla panatura di aderire perfettamente.
Posizionate ogni bocconcino di salmone all'interno della ciotola con la panatura [10], quindi giratelo al suo interno in modo da impanarlo su tutti i lati [11]. Adagiate i triangolini su una leccarda foderata con carta forno [12]
e proseguite in questo modo fino a terminare tutti i pezzi [13]. Infornate in forno statico preriscaldato a 180° per 8-10 minuti ( se utilizzate il forno ventilato cuocete a 160° per circa 6 minuti). Nel frattempo che il salmone arriverà a cottura occupatevi di realizzare la finta maionese. Versate l'olio di semi nel bicchiere di un mixer ad immersione [14] e aggiungete il succo d'arancia filtrato [15].
Unite il latte di soia [16] e frullate il tutto con un mixer ad immersione [17] fino ad ottenere una maionese cremosa, quindi trasferitela in una ciotolina [18].
Aggiungete la scorza di arancia e mescolate per amalgamare il tutto. Una volta sfornati i vostri bocconcini di salmone speziato e croccante [20] serviteli ben caldi accompagnandoli con la finta maionese all'arancia [21].