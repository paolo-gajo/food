I bocconcini di salmone speziato croccante sono dei piccoli triangolini di pesce, perfetti da servire come antipasto o per un happy hour tra amici. Ad ogni assaggio le vostre papille gustative saranno colpite da un'esplosione di sapore, merito della croccante panatura realizzata con un mix di farine e spezie che vi conquisteranno in un baleno! La cottura in forno e la finta maionese all'arancia fanno si che il piatto risulti leggero e profumato.... Il risultato? dei piccoli finger food da gustare in un boccone! Uno tira l'altro è proprio vero, ma non dimenticate di tuffare questi croccanti bocconcini nella  salsa di accompagnamento!