Per preparare i funghi porcini trifolati iniziate a pulire i funghi: con un coltello raschiate delicatamente i gambi e anche la parte inferiore e superiore delle cappelle, asportando tutta la terra [1]. Con un movimento rotatorio separate le cappelle dei funghi dai gambi [2] (se vi accorgete che i funghi contengono piccoli parassiti, eseguite questa operazione tenendo i funghi a testa in giù, in modo che i parassiti, tenderanno a salire verso la punta estrema del gambo; a quel punto potrete eliminarli tagliando via l’estremità assieme alla terra). Passate ora un panno umido sulla superficie dei funghi eliminando il terriccio ancora rimasto [3].
Tagliate a fette le cappelle dei funghi [4] e a bastoncicni i gambi [5], quindi raccoglieteli tutti insieme in una ciotola capiente [6].
Ponete in una padella l’olio e aggiungete l’aglio schiacciato (o tagliato a metà) [7] che farete dorare: aggiungete i funghi affettati [8] e cuoceteli a fiamma dolce per non più di 10 minuti [9].
Un paio di minuti prima della fine della cottura, aggiungete il sale e il pepe [10], quindi il prezzemolo tritato [11]. Mescolate bene con un cucchiaio di legno [12] e servite i funghi porcini trifolati immediatamente.