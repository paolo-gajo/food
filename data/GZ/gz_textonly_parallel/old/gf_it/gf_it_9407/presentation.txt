Al rientro dalle vacanze non è facile tornare alla solita routine... rientrare in ufficio o sedersi di nuovo tra i banchi di scuola può essere spesso faticoso! Allora per addolcire questo difficile momento ci vuole qualcosa di speciale, come queste merendine di pasta brioche al cioccolato! Preparatene in abbondanza e condivitele con i vostri colleghi, ma non dimenticate di incartarne qualcuna anche per i vostri bambini! La pausa sarà speciale e grazie al cioccolato che custodiscono all'interno avrete la giusta carica per affrontare il resto della giornata! E se cercate altre idee golose per la merenda provate anche queste merendine bigusto, il pan brioche al cioccolato o le girelle alla Nutella! 