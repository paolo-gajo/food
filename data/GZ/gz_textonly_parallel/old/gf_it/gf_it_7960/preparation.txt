Per preparare le sfoglie alle olive con zucchine trifolate iniziate preparando le zucchine: lavatele, eliminate le estremità e tagliatele a fettine spesse circa 2 mm [1]. In una padellina antiaderente scaldate l’olio extravergine di oliva, aggiungete l’aglio schiacciato [2] e fatelo dorare, poi aggiungete le zucchine [3], fatele insaporire
e se fosse necessario aggiungete un paio di cucchiai di brodo vegetale [4]. Quando le zucchine saranno cotte ma ancora croccanti spegnete il fuoco, salate, pepate a piacere e aggiungete il basilico spezzettato [5]. Coprite ogni sfoglia con qualche zucchina trifolata, un paio di pinoli [6] e una fogliolina di basilico!