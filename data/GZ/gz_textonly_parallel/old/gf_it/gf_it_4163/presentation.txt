Quando l’aria si fa più frizzante, le giornate iniziano ad accorciarsi e tutta la natura intorno a noi si tinge dei colori caldi e avvolgenti dell’autunno, sentiamo il desiderio di tornare a casa alla sera e riscaldarci con una zuppa fumante, saporita e sostanziosa. Ed è proprio la stagione del foliage che ci suggerisce gli ingredienti per un primo piatto sano e gustoso come la nostra zuppa di ceci e zucca. Il comfort food ideale per i primi freddi: cremosa e aromatica, da assaporare ben calda magari accompagnata da fragranti crostoni di pane tostato. Questa deliziosa zuppa autunnale è una calda coccola da gustare senza fretta, per rigenerarsi e ricaricarsi in modo genuino!