Un impasto facile facile che si prepara a mano, un ripieno sfizioso... e il gioco è fatto! In poche mosse otterrete la sbriciolata con mortadella e pistacchi, una torta salata dai sapori stuzzicanti, perfetta per i vostri buffet o da servire come antipasto. In passato abbiamo già sperimentato questa preparazione realizzando la sbriciolata salata con zucchine e la variante realizzata con le patate come base dell’impasto.Una tecnica semplice e un pizzico di fantasia sono i segreti per ottenere un ottimo e invitante piatto. Servite la sbriciolata tiepida e aspettatevi il bis dai vostri ospiti: di questa sbriciolata non ne rimarrà neanche una briciola!