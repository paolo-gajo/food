Per preparare le zucchine ripiene con branzino affumicato iniziate a lavare le zucchine, poi spuntatele [1] e dividetele prima a metà [2] e poi tagliatele per il lungo [3], in questo modo ricaverete 8 pezzi che saranno le vostre barchette. 
Scavate per eliminare l'interno, utilizzando uno scavino o un cucchiaino [4] e sbollentate le zucchine in acqua bollente per circa 5 minuti [5]. Quando si saranno ammorbidite estraetele dall'acqua [6]
sistematele su una leccarda rivestita carta da forno e condite con sale, pepe e olio [7] poi cuocete in forno ventilato preriscaldato a 170° per 10 minuti. Nel frattempo spuntate le zucchine che vi servono per il ripieno e pelate le carote [8], poi grattugiatele utilizzando una grattugia a fori larghi [9] e tenete da parte per un momento.
A questo punto le vostre barchette di zucchine saranno pronte, sfornatele e lasciatele intiepidire [10]; intanto occupatevi di preparare la citronette che servirà a condire la vostra insalatina di zucchine e carote. Spremete 1 limone [1], in modo da ricavare 40 gr di succo, poi trasferitelo all'interno di una ciotola, aggiungete l'olio [12]
e salate e pepate a piacere. Emulsionate il tutto utilizzando una frusta [14] e versatelo all'interno dell'insalatina di carote e zucchine grattugiate [15].
Mescolate il tutto [16] e tenete da parte. Nel frattempo eliminate la pelle dai filetti di branzino affumicato, utilizzando un coltello affilato [17]. Tagliate in maniera trasversale i filetti [18] e iniziate a comporre le zucchine.
Sistemate le barchette, oramai intiepidite, su un piatto da portata e riempitele con l'insalatina di carote e zucchine [19], poi sistemate al di sopra i pezzetti di branzino [20] e servite le vostre zucchine ripiene con branzino affumicato [21].