Per preparare la ciambella alla Nutella iniziate montando le uova con uno sbattitotre elettrico [1], per circa 3 minuti. Quando saranno schiumose, aggiungete un pizzico di sale [2] e lo zucchero [3]. 
Lavorate ancora per circa 5 minuti [4], dovrete ottenere un composto gonfio e spumoso. Aggiungete i semini della bacca di vaniglia [5] e lavorate il composto ancora per un minuto [6]. 
Aggiungete la ricotta ben scolata [7] e l’olio [8]. Incorporate con le fruste elettriche, sino a che non otterrete un impasto liscio ed omogeneo [9]. 
Versate il lievito all'interno della farina [10] e mescolate. Setacciate metà delle polveri all'interno del composto [11] e lavorate ancora con le fruste elettriche sino a che non saranno ben assorbite [12].
Aggiungete le polveri rimaste [13] e mescolate ancora con le fruste [14]. Date un'ultima mescolata con una spatola e trasferite metà del composto all'interno di uno stampo da ciambella da 22 cm, precedentemente imburrato. Livellate la superficie con la spatola [17]. 
Sistemate la Nutella, aiutandovi con un cucchiaio all'interno dello stampo [16] e coprite con l'impasto rimasto [17]. Livellate la superficie [18] e cuocete in forno statico preriscaldato a 170° per circa 50 minuti [18]. 
Fate la prova dello stecchino prima di sformare il dolce [19]. Lasciatelo intiepidire, capovolgetelo su un piatto da portata e spolverizzatelo con lo zucchero a velo [20]. La ciambella alla Nutella è pronta da servire [21].