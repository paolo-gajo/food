La ciambella è uno dei dolci più amati per la colazione ed oggi vogliamo mostrarvi come renderla ancora più golosa. Sarà davvero impossibile resistere alla nostra ciambella alla Nutella! Al classico impasto abbiamo aggiunto della ricotta, per ottenere una morbidezza unica... profumato alla vaniglia e realizzato senza burro è uno di quelli che preferiamo. Ma ciò che rende davvero speciale questo ciambellone è lo strato di Nutella che scoprirete all'interno; grazie alla densità dell'impasto infatti la Nutella non tenderà a scendere sul fondo e la ciambella risulterà super farcita. Pucciatela nel latte, accompagnatela con una tazza di caffè e assaporatene ogni fetta! Scoprite altri dolci per rendere unica la vostra colazione: