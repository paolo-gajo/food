I territori si raccontano attraverso le bellezze naturalistiche e i prodotti tipici che li caratterizzano. Oggi vi proponiamo uno stuzzicante modo di gustare la piadina con sarde fritte e burrata. Un po' di Emilia ma anche un tuffo nella soleggiata Puglia grazie alla freschezza della burrata che ben si sposa con sfiziose sarde fresche appena infarinate e fritte. Un tripudio di sapori mediterranei perfetti da gustare nella bella stagione!