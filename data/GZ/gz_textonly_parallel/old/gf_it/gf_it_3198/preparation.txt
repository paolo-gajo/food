Per preparare i muffin salati senza uova, per prima cosa tritate il rosmarino insieme con la maggiorana [1] e tagliate grossolanamente il chorizo o un altro tipo di salame piccante [2]. Versate la farina in una ciotola capiente, aggiungete il lievito istantaneo [3]
e il Grana Padano grattugiato [4] e mescolate con una frusta. Versate il latte a filo mentre continuate a mescolare con la frusta [5] e fate la stessa cosa anche con l’olio [6].
Quando i liquidi saranno ben incorporati al composto, unite il salame [7], le erbe tritate [8], il caprino [9]
e il sale [10] e mescolate ancora per amalgamare bene il tutto. Ungete uno stampo da 12 muffin con l’olio di semi [11] e riempite gli stampini in egual misura fino ad esaurimento dell’impasto [12].
Dopo aver riempito tutti gli stampini [13], cuocete in forno statico preriscaldato a 180° per circa 30 minuti. Una volta cotti, sfornate i vostri muffin salati senza uova [14] e lasciateli leggermente intiepidire prima di sformare e servire [15]!