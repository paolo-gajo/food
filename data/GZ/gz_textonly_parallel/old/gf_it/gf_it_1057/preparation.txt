Per realizzare il panettone iniziate dalla biga: versate nella planetaria la farina manitoba setacciata [1], versate il latte [2]; aggiungete il lievito di birra disidratato [3] e iniziate ad impastare, dovrete ottenere un impasto grezzo non troppo liscio.
Coprite la biga con la pellicola [4]. Lasciate maturare la biga in frigorifero per una notte (12 ore). La mattina seguente, versate la biga nella ciotola della planetaria munita di gancio. Aggiungete altri 2 gr di lievito [5], 120 gr di latte [6],
il malto [7], lo zucchero [8] e la farina 0 setacciata [9].
Fate impastare brevemente e aggiungete le uova [10] e il sale. Continuate ad impastare con il gancio, fino a ottenere un impasto liscio ed elastico. Aggiungete ora il burro, leggermente ammorbidito, un pezzetto alla volta [11], aspettando che il pezzo precedente sia stato assorbito prima di aggiungerne un altro. Aspettate di ottenere un impasto lucido ed elastico che si incorderà al gancio [12].
Spennellate con il burro morbido una ciotola [13] e adagiate all’interno l’impasto, dandogli la forma di una palla [14]. Coprite con la pellicola [15]e mettete a lievitare nel forno spento con la luce accesa per circa 4 ore.
Trasferite l’impasto su una spianatoia [16] leggermente infarinata e con le mani, allargatelo tirando gli angoli [17].Date una piega semplice a 3 (18-19)
e tirate i lati corti in modo da allungarlo [20].Cominciate ad arrotolare l’impasto [21],
premendo con i pollici la chiusura, e mano a mano, portando gli angoli esterni al centro [22]. Mettete la palla ottenuta all’interno di uno stampo di carta per panettone da 1 kg [23]. Lasciate lievitare per circa 4 ore ovvero fin quando la calotta raggiungerà il bordo, in forno spento con la luce accesa. Spennellate la superficie con l’albume [24] e infornate in forno preriscaldato statico a 170°C per circa 45 minuti (o in forno ventilato a 150° per 35 minuti). Nel ripiano più basso del forno. Fate la prova dello stecchino, arrivando fino al centro, e sfornate se lo stecchino risulterà asciutto.
A cottura ultimata sfornate il panettone e infilzatelo nella parte più basse con l’apposito spillone [25] (o dei ferri da calza o spiedi in acciaio) e mettetelo a raffreddare capovolto ponendo dei pesi alle due estremità [26], senza far toccare la calotta (serve a mantenere la forma a cupola ed evitare che si sgonfi). Il panettone è pronto [27], prima di farcirlo, ponetelo a rassodare in frigorifero.
Preparate le farciture del panettone iniziando dalla farcia ai gamberi: tritate l’erba cipollina [1], sgusciate i gamberetti [2], lessateli in abbondante acqua salata [3] bolliteli per 2-3 minuti.
Scolateli e versateli in una ciotola con la salsa cocktail [4], aggiungete l’erba cipollina [5] e mescolate per insaporire i gamberetti [6], conservate il cocktail di gamberi in frigorifero.
Stemperate il formaggio spalmabile nella panna [7], aromatizzate con l’erba cipollina tritata [8], e mescolate per amalgamare gli ingredienti [9] e ponete la crema in frigo che accompagnerete con il salmone.
Preparate la farcia al caprino: in una ciotolina unite il caprino con la panna , aggiungete il concentrato di pomodoro [10], salate, pepate [11] e mescolate per amalgamare la salsa e ponetela in frigorifero. Pr finire preparate la farcia agli asparagi: lavate gli asparagi e con un pelapatate eliminate la parte verde filamentosa più dura [12].
Tagliate le punte e lasciatele intere riducete il resto del gambo in piccoli pezzettini [13]. Sbollentate le punte per un paio di minuti [14] per ammorbidirle, poi scolatele e tagliatele a metà nel senso della lunghezza [15].
A parte sbollentate anche il resto degli asparagi che richiederanno una cottura più lunga di circa 5 minuti [16].Scolateli e versateli in un mixer, aggiungete la robiola [17] salate, pepate e mescolate per amalgamare la crema [18], riponetela in frigorifero con le altre.
Lavate e tagliate a listarelle il radicchio [19], poi riprendete il panettone e tagliatelo in senso orizzontale in modo da ricavare 8 dischi di uguale spessore, più la calotta (20-21)
Tutto è pronto per comporre il panettone gastronomico: ponete il primo disco come base, spalmate la crema aromatizzata all’era cipollina [22]e adagiate sopra le fettine di salmone affumicato [23].Ricoprite con altri due dischi di panettone [24]
farcite con la crema agli asparagi e distribuite sopra anche le punte degli asparagi [25], proseguite ponendo altri due dischi [26], poi farcite con la crema al pomodoro [27],
il radicchio [28] e le fette di prosciutto cotto [29]chiudete nuovamente con due dischi [30]
e terminate con il cocktail di gamberetti [31], richiudete con un disco e con la calotta [32]. Il vostro panettone gastronomico è pronto per essere gustato!