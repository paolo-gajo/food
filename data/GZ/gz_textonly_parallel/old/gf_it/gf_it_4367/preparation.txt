Per preparare i cavatelli con salsiccia e fiori di zucca iniziate dalla pasta fresca: ponete la semola rimacinata in una ciotola e aggiungete l’acqua poco alla volta, iniziate ad impastare [1] poi unite anche l'olio e continuate ad impastare. Trasferite il composto su un piano di lavoro leggermente infarinato e maneggiatelo fino ad ottenere un impasto liscio ed elastico [2]; avvolgetelo nella pellicola [3] e lasciate riposare per circa 30 minuti.
Dedicatevi al ripieno: togliete il budello che avvolge la salsiccia [4], poi in una padella ampia versate l'olio e fate imbiondire l'aglio [5]. Togliete quindi l'aglio quuando sarà ben dorato e unite la salsiccia tagliata a pezzi grossolanamente [6].
Sgranatela [7], mescolate fate rosolare qualche minuto, quindi sfumate con il vino bianco [8], lasciate evaporare e proseguite la cottura con il coperchio [9].
A fine cottura aromatizzate con timo e finocchietto tritati (10-11), quindi spegnete il fuoco. Riprendete l'impasto dei cavatelli, realizzate dei cordoncini sottili [12]
divideteli in tocchetti di circa 1 cm [13] e formate i cavatelli: esercitando una leggera pressione con il dito indice e il medio, scavate il cavatello al suo interno, tracindandolo per arricciare un po' i bordi [14]. Ponete i cavatelli su un vassoio e spolverizzateli con la semola e lasciateli riposare per 15-30 minuti (potete preparare anche in anticipo i cavatelli , lasciandoli seccare su un vassoio foderato con un panno da cucina leggermente infarinato). Cuocete i cavatelli in acqua bollente salata per almeno 5-6 minuti [15], controllando sempre la cottura con un assaggio.
Mentre i cavatelli cuociono, lavate delicatamente e asciugate i fiori di zucca, tagliate il gambo e aprite i fiori a metà [16] per togliere il pistillo interno. Scolate i cavatelli [17] e versateli nella padella con la salsiccia [18].
Unite anche i fiori di zucca [19], mescolate per mantecare e amalgamare il tutto [20], quindi servite i cavatelli con salsiccia e fiori di zucca ben caldi [21].