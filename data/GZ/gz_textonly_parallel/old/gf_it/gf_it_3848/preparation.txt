Per preparare gli antipasti a base di carciofi trifolati e salame Sant'Olcese iniziate pulendo i carciofi e tagliateli a spicchi sottili e poneteli in un contenitore con dell’acqua e limone per evitare che diventino neri. Preparate il brodo vegetale con il quale andrete a bagnare i carciofi ogni qualvolta risulteranno troppo asciutti durante la cottura. Tagliate l’aglio in piccoli pezzettini [1] e poneteli in un tegame con l’olio, aggiungete i carciofi ben scolati [2] e fateli saltare qualche istante. Ora, unite il basilico tritato [3], tenendo da parte qualche foglia per guarnire alla fine.
Bagnate con del brodo [4] e lasciate cuocere per 15 minuti. Tagliate il salame a fettine [5] e posizionatele sulle Sfoglie classiche alle olive “La Bottega di Olivia&Marino” [6] adagiandovi sopra uno spicchio di carciofo. Cospargete ogni Sfoglia con del basilico tritato.