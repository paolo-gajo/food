Per realizzare il pollo al limone per prima cosa occupatevi della pulizia del petto di pollo: dividete a metà il petto (1-2), eliminate le parti più grasse [3]
e tagliatelo a striscioline [4]. Ora passate le striscioline di pollo nella farina [5] ed eliminate la farina in eccesso attraverso un colino [6].
Ponete un tegame sul fuoco, versate l’olio di oliva [7] e scaldatelo; quando sarà ben caldo adagiate le strisce di pollo [8] e lasciatele dorare a fiamma media, rigirandole di tanto in tanto [9].
Quando saranno ben rosolate [10], toglietele dal fuoco e tenetele da parte. Intanto preparate la salsa: ponete l'amido di mais in una ciotolina, aggiungete 30 g di acqua presi dalla dose totale [11] e mescolate per scioglierla [12].
In un tegame versate il vino [13], i restanti 150 g di acqua, il succo di limone [14], lo zucchero [15]
e aromatizzate con la scorza di limone grattugiata [16]. Scaldate a fuoco dolce mescolando con una frusta e versate l'amido di mais sciolto nell’acqua [18].
Aggiungete immediatamente anche il pollo rosolato [19], salate [20], ruotate la casseruola per amalgamare il pollo alla cremina e cuocete per un paio di minuti, il tempo necessario per addensare la salsa [21]. Una volta pronto, servite subito il vostro pollo al limone!