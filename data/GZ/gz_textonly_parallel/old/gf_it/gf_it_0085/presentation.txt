Grigliato, alle mandorle in insalata o panato e fritto! Il petto di pollo si può preparare in così tanti modi per accontentare i gusti di tutti. In questa ricetta ci rivolgiamo a chi adora il gusto agrumato: pollo al limone. Tenere striscioline di petto di pollo tuffate in una cremina densa e avvolgente che renderà questo secondo piatto davvero irresistibile e profumato. Potete decidere di aromatizzarlo con del prezzemolo, del rosmarino o della salvia... noi preferiamo il pollo al limone così, in purezza! Aspettiamo di conoscere la vostra variante!