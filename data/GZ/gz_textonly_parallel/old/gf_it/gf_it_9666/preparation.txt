Per preparare il polpettone di melanzane iniziate dalle verdure: lavate e spuntate le melanzane [1], quindi tagliatele a cubetti [2]. Lavate e tagliate a metà i pomodorini [3].
In una padella versate un filo generoso di olio extra vergine [4], quindi unite le melanzane [5], mescolate [6] e cuocetele fino ad ammorbidirle. 
A metà cottura aggiungete i pomodorini [7] e termina la cottura mescolando ogni tanto, fino a quando non risulterà tutto ben morbido al tocco della forchetta [8]. Trasferite tutto in una ciotola capiente di vetro [9]. 
Schiacciate con una forchetta ottenendo una sorta di purea grossolana [11]. salate [11] e unite l’uovo [12]. rini
Incorporate anche la maizena e la farina setacciate [13], il pangrattato [14] e mescolate tutto molto bene. In ultimo aggiungete le foglie di basilico spezzate a mano [15] e amalgamate un'ultima volta. 
Mettete a riposare l’impasto ottenuto [16] 40 minuti in frigorifero. Ora che l’impasto è ben freddo e rassodato, versatelo sopra un foglio di carta forno e livellatelo con il dorso di un cucchiaio [17] cercando di dare una forma rettangolare, quindi, aiutandovi con la carta forno sottostante arrotolatelo [18]. 
Pressate bene [19] poi scartate la carta forno [20] e spolverate generosamente il polpettone da ambo i lati con del pangrattato [21]. Per girarlo fatelo semplicemente rotolare su se stesso. 
Inserite il polpettone in uno stampo grande da plumcake (30x15 cm) foderato con carta forno (oppure adagiatelo all’interno di una teglia o una leccarda, sempre rivestita con carta forno). Terminate con un filo generoso di olio extra vergine di oliva sulla superficie [23]. Cuocete in forno già caldo a 180° in modalità statica per circa 45-50 minuti, facendolo gratinare a fine cottura per 2-3 minuti.-Sfornate e lasciate freddare benissimo prima di sfornarlo e impiattarlo. Servite il polpettone di melanzane con insalata songino e pomodorini [24].