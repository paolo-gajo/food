Ci sono alcune persone che anche quando arriva la stagione estiva non riescono a rinunciare ad un pasto caldo e confortevole. Ed è proprio a loro che dedichiamo la ricetta di oggi: la minestra di pomodoro... non sarà mai buona come in questa stagione! Noi abbiamo utilizzato dei pomodori pizzutelli, una varietà della Campania, tipica della zona del Vesuvio e coltivata senza irrigazione. La loro polpa carnosa è caratterizzata da un gusto dolce ma allo stesso tempo leggermente acidulo che donerà alla minestra di pomodoro un aroma veramente speciale che legherà perfettamente con la pasta all'uovo! Ma voi potete utilizzare i pomodori che più amate, quelli della vostra terra! 