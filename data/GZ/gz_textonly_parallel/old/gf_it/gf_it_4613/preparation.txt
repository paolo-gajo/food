Per preparare la minestra di pomodoro come prima cosa lavate i pomodori. Poi tagliateli prima in 4 [1] e poi a cubetti piuttosto piccoli [2]. Tenete da parte e passate al cipollotto di Tropea; eliminate le foglie più esterne [3]
e tagliatelo a fette [4]. Scaldate un filo d'olio in un tegame, aggiungete il cipollotto [5] e 50 g d'acqua [6]. Lasciate stufare le cipolle a fiamma moderata per una decina di minuti, 
poi unite anche i pomodori [7], le foglioline di origano fresco [8], quelle di basilico [9] e regolate di sale e pepe. 
Aggiungete 200 g di acqua [10] e cuocete per circa 15 minuti. Poi versate altri 500 g di acqua e portate al bollore, quindi aggiungete la pasta direttamente all'interno della minestra di pomodoro [11] e ultimate la cottura della pasta. Se scegliete un formato come il nostro basteranno solo 2 minuti di cottura. Profumate con qualche fogliolina di origano fresco [12], 
qualche fogliolina di basilico [13], regolate di sale e mescolate il tutto [14]. La minestra di pomodoro è pronta da servire [15]. 