Per preparare il frappè al cappuccino (frappè scacciafatica) iniziate preparando due tazzine di caffè liquido con una moka. Scaldate poi latte in un pentolino, aggiungetevi il caffè [1], 3 abbondanti cucchiai di zucchero [2] e due cucchiaini pieni di cacao in polvere [3], mescolate bene gli ingredienti. Ponete quindi in un frullatore due vaschette di ghiaccio, aggiungetevi il caffè con il latte e frullate subito alla massima velocità fino a che il ghiaccio sarà tritato e il frappè avrà raggiunto una consistenza cremosa. Servite subito in bicchieri di vetro freddi e ricoprite il frappé mokaccino con panna fresca montata neve con le fruste e una spolverizzata di cacao in polvere, guarnite eventualmente ogni bicchiere con due chicchi di caffè!