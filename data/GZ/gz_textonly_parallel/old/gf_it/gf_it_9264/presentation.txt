Con la loro polpa dolce e succosa, la papaya e il mango sono dei frutti tropicali perfetti per preparare dolci estivi dal gusto esotico. Sperimentare è quello che più amiamo in cucina, così abbiamo voluto abbinare a mango e papaya il primo amore di tutti gli italiani: Nutella®! I tacos con mango, papaya e Nutella® sono un viaggio di sapori: la tavola si colora di buono, la colazione acquista note tex-mex e la giornata non sarà più la stessa! I tacos sono semplicissimi da realizzare con un piccolo escamotage, diventano fragranti contenitori che raccolgono deliziosi pezzi di frutta alternati a ciuffi di Nutella®. Un incontro sorprendente, una bontà da condividere, una preparazione originale e divertente... diventerà tra le vostre colazioni preferite!