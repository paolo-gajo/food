Volete regalare delle rose ma preferite lasciare quelle vere nel loro habitat naturale? Allora preparatele con tanti buoni ingredienti, per regalare ad una persona speciale delle dolcissime rose da gustare! I cake pops roselline sono un'idea davvero originale per sorprendere in un'occasione speciale: i vasi sono realizzati con cialde biscotto ripiene dello stesso impasto dei cupcake al cioccolato. All'interno è "piantata" una splendida rosellina cake pop, ricoperta  di cioccolato bianco fuso e colorato di rosso. I cake pops roselline sono profumate e morbide grazie al ripieno goloso, quello della classica ciambella! Potete anche realizzare delle graziose foglioline di pasta di zucchero verdi per rendere ancora più graziose i vostri cake pops roselline!