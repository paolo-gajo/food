Se anche voi siete amanti delle cosce di pollo e non sapete mai cosa fare con la parte del petto che sempre avanza quando comprate un pollo allo spiedo o preparate il pollo arrosto a casa, oggi abbiamo quello che fa per voi! Le polpette di pollo sono dei bocconcini, teneri e croccanti, che custodiscono uno dei ripieni più amati da grandi e piccini: la mozzarella filante! Il petto di pollo non sarà più asciutto e poco appetitoso ma si trasformerà in qualcosa di veramente speciale. Le polpette di pollo sono perfette per moltissime occasioni... anche un semplice aperitivo può essere quella giusta! Preparatene in abbondanza, servitele insieme alle più svariate salse e gustatele in compagnia dei vostri amici! 