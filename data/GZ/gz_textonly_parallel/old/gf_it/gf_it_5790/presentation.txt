La torta di zucchine e i suoi fiori è una torta salata a base di pasta sfoglia e ripiena di zucchine baby e fiori di zucca.Preparare la torta di zucchine e i suoi fiori è molto semplice: le zucchine e i fiori vengono cotti in padella con un filo d'olio extravergine. Il tutto viene poi messo all'interno della sfoglia, cosparso di mozzarella, spolverizzato con Grana Padano e pangrattato e infornato per una ventina di minuti. In mezz'ora otterrete un piatto molto gustoso e nutriente che potrete servire, tagliato a cubetti, come antipasto oppure tagliato a fette più grandi come un secondo piatto.La torta di zucchine e i suoi fiori è un piatto ideale per la stagione estiva che si distingue per la sua leggerezza: il ripieno, infatti, è completamente vegetariano, e non prevede il composto liquido a base di panna e uova, come nelle tradizionali torte salate.