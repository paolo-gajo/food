Da non confondere con i tradizionali arancini siciliani, i supplì sono delle crocchette di riso tipiche della cucina laziale che si distinguono per il ripieno di mozzarella filante che crea il famoso effetto “telefono”! Oltre alla ricetta originale sono tante le varianti che si possono gustare in giro per l’Italia, tipo quella con pomodoro e mozzarella! Oggi ve ne proponiamo una dal sapore autunnale: supplì radicchio e gorgonzola! Un’accoppiata vincente, già celebre per l’omonimo risotto, che abbiamo voluto trasformare in maxi polpette dall’involucro dorato e fragrante che nascondono un interno cremoso e saporito. Nessuno potrà resistere ai supplì radicchio e gorgonzola, neanche i più tradizionalisti!