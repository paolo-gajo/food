Per realizzare le crostatine con cuore bianco e Nutella® iniziate dalla frolla: in una ciotola versate la farina 00 e quella di mandorle [1], lo zucchero [2] e il burro freddo a pezzi [3] e procedete con la sabbiatura, sbriciolando per bene il tutto con le mani.
Una volta sbriciolato il composto, che dunque risulterà sabbioso, aggiungete l’uovo intero [4] e continuate ad impastare per assorbirlo, a questo punto trasferite il composto su una spianatoia e continuate a impastare [5] fin quando non otterrete un panetto omogeneo [6].
Avvolgetelo con la pellicola trasparente [7] e fate riposare la vostra frolla in frigo per almeno 30 minuti. Intanto ammollate la gelatina in acqua fredda [8]. In una ciotola versate i tuorli, lo zucchero [9]
e l'amido di mais [10] e sbattete il composto con una frusta [11] finché non sarà omogeneo. In un tegame versate il latte e la panna [12]
e riscaldate sul fuoco, quindi aggiungete il cioccolato a pezzi [13] lasciate che si sciolga completamente [14] mescolando. Quando il cioccolato sciolto nella panna e nel latte sfiorerà il bollore versatelo sul composto di uova e polveri [15] e mescolate con la frusta per amalgamare.
A questo punto versate il composto di nuovo nel tegame, a fuoco spento aggiungete la gelatina ben scolata e strizzata [16]. Mescolate fino a farla sciogliere completamente, quindi rimettete sul fuoco finché il composto non bollirà, sempre mescolando [17]. Quando la crema sarà pronta trasferitela in una ciotola, copritela con pellicola [18], lasciate raffreddare a temperatura ambiente e poi ponetela in frigorifero a rassodare.
Con il mattarello stendete la pasta frolla ad uno spessore di mezzo centimetro [19] e ritagliatela con un coppa pasta da 9 centimetri di diametro [20], Prendete ciascun disco [21] e posizionatelo all’interno di uno stampino del diametro di 6 cm
facendo una leggera pressione sul fondo e sui bordi [22]; bucherellate il fondo della frolla con i rebbi di una forchetta [23]. Trasferite le crostatine su una leccarda rivestita con carta da forno, procedete con la cottura alla cieca adagiando alll'interno delle crostatine le sfere di ceramiche per la cottura in forno [24] (in alternativa potete usare dei legumi secchi). Cuocete per 35 minuti in forno statico preriscaldato a 180°. 
Una volta cotte [25], lasciatele raffreddare, poi estraete il coppapasta [26] e farcite le crostatine con la crema di cioccolato bianco aiutandovi con una sac-à-poche con bocchetta da 6 mm [27]. Livellate la superficie con il dorso di un cucchiaino,
quindi realizzate un ultimo strato con Nutella®, aiutandovi sempre con una sac-à-poche con bocchetta da 6 mm [28]. Cospargete la superficie con le palline di zucchero [29]. Le crostatine con cuore di cioccolato bianco e Nutella® sono pronte per essere gustate [30].