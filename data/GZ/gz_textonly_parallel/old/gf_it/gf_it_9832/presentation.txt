A volte basta poco per racchiudere tanta bontà in un piccolo dolce, come nel caso delle crostatine con cuore bianco e Nutella®. Un guscio di friabile pasta frolla dal delicato gusto di mandorle anticipa al palato un ripieno cremoso e avvolgente di cioccolato bianco e crema spalmabile alla nocciola. Per le vostre occasioni speciali, le crostatine sapranno soddisfare il vostro desiderio di dolcezza. Questi piccoli gusci di frolla farciti con cremoso al cioccolato bianco e Nutella®, sono un perfetto mix di consistenze: una base fragrante e un vellutato ripieno che al primo morso diventeranno un tutt’uno dal perfetto equilibrio di sapori. Questi dolcetti da gustare in un boccone sapranno conquistarvi al primo assaggio!