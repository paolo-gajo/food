Per realizzare la stracciatella alla romana iniziate preparando il brodo di carne: lavate e pelate le verdure e ponetele in un tegame capiente e dai bordi alti con l’olio. Aromatizzate con i grani di pepe in grani ed i chiodi di garofano. Aggiungete la carne [1] e coprite con 3L di acqua, lasciate cuocere così a fuoco medio-alto per circa 2 ore, fino a far ridurre il brodo di circa la metà. Quindi aggiungete il restante litro di acqua e lasciate cuocere per ancora un'ora a fuoco basso. A fine cottura [2] filtrate il brodo con un colino a maglie strette [3].
Conservate la carne e le verdure per il lesso e salate il brodo [4]. In una ciotola sbattete le uova intere con una forchetta [5], poi aggiungete il Parmigiano Reggiano grattugiato [6],
aromatizzate con la noce moscata grattugiata [7], salate e mescolate tutti gli ingredienti con una frusta [8] fino ad ottenere un composto omogeno [9].
Portate a bollore il carne [10], a questo punto versate a filo il composto di uova [11] mescolando per circa 30 secondi con la frusta, poi lasciate andare sul fuoco medio per circa 5-6 minuti, riprendendo a mescolare solo quando il composto avrà ripreso a sobbollire; mescolate quindi di tanto in tanto fino a far rapprendere leggermente il composto [12]; servite la stracciatella alla romana ben calda!