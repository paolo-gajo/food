I più tradizionalisti storceranno il naso al pensiero di una tartare vegetariana, immaginando le classiche tartare di salmone o di fassona. Noi che amiamo le sfide vogliamo proporvi nuovi sapori e accostamenti con la tartare di barbabietola e avocado ad una sola condizione: nessun confronto! Non si tratta infatti di ricette che possano essere confrontate con l'originale "carnivoro", bensì di un piatto innovativo che vuole stuzzicare la vostra voglia di esplorare nuovi orizzonti culinari. Tre strati morbidi e colorati compongono la nostra tartare in cui si alternano aromi spiccati a quelli più delicati e ogni boccone sarà una piacevole scoperta!