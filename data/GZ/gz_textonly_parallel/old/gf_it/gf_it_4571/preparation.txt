Per preparare le farfalle alla crema di ricotta e cipolle rosse di Tropea, iniziate ponendo sul fuoco una pentola colma d’acqua, salata a piacere: servirà per la cottura della pasta. Mondate le cipolle [1] e tagliatele a rondelle spesse circa 3-4 mm [2]. Ponete sul fuoco una padella ampia, versateci l’olio ed unite la cipolla [3].
Salate leggermente [4] e lasciate cuocere a fuoco medio per almeno 5-6 minuti. Unite lo zucchero di canna [5] e un mestolo dell’acqua destinata alla cottura della pasta, ormai calda [6]. Lasciate evaporare l’acqua e spegnete il fuoco.
Versate la ricotta in un altro tegame capiente [7], in modo da contenere la pasta con facilità, e unite 2 mestoli di acqua calda (circa 140 g) e mescolate con una frusta [8], senza accendere il fuoco. Grattugiate la noce moscata, unite le foglie di maggiorana [9], salate e pepate.
Cuocete la pasta al dente [10], scolatela e versatela direttamente nel tegame con la ricotta [11]. Quindi aggiungete il parmigiano [12] accendete il fuoco, e amalgamate il tutto cuocendo per ancora 2-3 minuti.
Versate anche le cipolle [13], tenendone qualcuna da parte per la decorazione e mescolate il tutto [14]. Servite la farfalle alla crema di ricotta e cipolle rosse di Tropea ancora calda, decorando con le cipolle rimaste [15].