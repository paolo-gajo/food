Per realizzare il risotto con pancetta piselli e maggiorana, tagliate a fette la pancetta affumicata [1], poi riducetela a listarelle [2], in una padella fate rosolare la pancetta senza aggiungere altri grassi [3]
quando sarà croccante trasferitela in una ciotola [4]. Sbucciate e tritate lo scalogno [5], scaldate l’olio di oliva nella stessa padella usata per la pancetta e poi aggiungete lo scalogno tritato [6]
fatelo appassire a fuoco dolce per almeno 5 minuti. Intanto sbollentate i piselli in acqua bollente per 3-4 minuti [7] dopodiché scolateli [8]. Quando lo scalogno sarà morbido aggiungete il riso [9] e fatelo tostare, mescolando con un cucchiaio di legno.
Sfumate con il vino bianco [10], e aggiungete un apio di mestoli d brodo vegetale caldo [11] lasciate cuocere aggiungendo il brodo quando necessario un mestolo alla volta per 10 minuti. È importante non aggiungere troppo brodo in una volta sola, questo va aggiunto mano a mano che il riso lo assorbe. Intanto lavate , asciugate la maggiorana e tritatela [12].
Quando mancano pochi minuti alla fine della cottura aggiungere i piselli [13] e la pancetta [14] aromatizzate con la maggiorana [15] aggiustate di sale e pepe.
Spegnete il fuoco e mantecate il risotto con il burro [16] e il formaggio grattugiato [17]. Il vostro risotto con pancetta piselli e maggiorana è pronto per essere gustato caldo [18].