Volete rendere un po’ speciale una giornata qualunque? Portate in tavola un primo piatto sfizioso e profumato: il risotto con piselli, pancetta e maggiorana. Un incontro di sapori molto interessante: da un lato abbiamo il connubio classico di piselli e pancetta dall'altra la nota aromatica della maggiorana che ricorda un po' l'origano nella versione più delicata. Cremosità e croccantezza racchiuse in una pietanza semplice ma che stuzzica il palato con i suoi sapori prelibati. Un trucco per rendere saporito il risotto senza l’aggiunta di troppi grassi? Cuocetelo nella stessa padella in cui avete rosolato la pancetta per assorbirne l’aroma. Il risotto con piselli pancetta e maggiorana è il piatto perfetto per coccolarvi in modo semplice e gustoso.