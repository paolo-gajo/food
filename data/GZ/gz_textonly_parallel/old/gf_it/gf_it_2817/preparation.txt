Per realizzare la piadina romagnola, preparate l’impasto unendo in una ciotola la farina, il sale [1], lo strutto [2] e il bicarbonato [3].
Iniziate a impastare e aggiungete l’acqua in 3 volte [4], poi trasferite il composto sul piano da lavoro [5] e continuate a lavorare fino ad ottenere un impasto omogeneo. Formate una palla, avvolgetela in un sacchetto per alimenti e lasciate riposare per 30 minuti [6].
Trascorso il tempo di riposo, rimuovete l’impasto dal sacchettino e formate un salsicciotto [7], poi dividetelo in 6 porzioni uguali [8]. Date a ogni porzione di impasto la forma di una pallina lavorandola per circa 30 secondi in modo che diventi liscia e uniforme, poi avvolgetele nuovamente con un sacchetto per alimenti e lasciatele riposare per altri 30 minuti [9].
Trascorso il tempo di riposo, infarinate leggermente il piano da lavoro [10] e tirate le palline con un mattarello fino a uno spessore di 2-3 mm [11]. Scaldate bene una piastra e nel frattempo stendete ulteriormente le piadine, poi coppatele con un coppapasta del diametro di 22 cm [12].
Ora cuocete le piadine su un lato per 2 minuti, ruotandole continuamente con una mano per assicurare una cottura uniforme [13], poi giratele e cuocetele per 2 minuti anche sull’altro lato [14], fino a che non risulteranno leggermente dorate. Una volta cotte, impilate le vostre piadine una sull’altra e farcitele ancora calde [15]!