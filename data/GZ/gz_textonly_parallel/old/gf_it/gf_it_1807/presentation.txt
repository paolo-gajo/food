Ricordate i nostri fusilli al pesto di zucchine con salmone? Un primo piatto cremoso e dal gusto delicato che esalta un abbinamento vincente e intramontabile: zucchine e salmone. Ispirati da questo inseparabile accostamento abbiamo invertito le preparazioni. In questa ricetta della pasta con crema di salmone e zucchine è il salmone, unito alla panna, a diventare una morbida crema. Le zucchine saranno la parte consistente del piatto, realizzate a dadini e spadellate. Stessi sapori e profumi in una veste diversa ma accattivante, che vi conquisterà alla prima forchettata! Provate anche la pasta al salmone affumicato, per una variante altrettanto cremosa.