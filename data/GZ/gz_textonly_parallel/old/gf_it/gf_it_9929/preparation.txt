Per realizzare i candy cane twist cookies versate nella ciotola di una planetaria munita di foglia 230 g di farina [1], la farina di mandorle [2] ed il burro freddo a pezzetti [3].
Azionate la macchina per ottenere un impasto sabbioso, aggiungete quindi anche lo zucchero a velo [4] e impastate per circa 1 minuto. Unite l’uovo leggermente sbattuto [5] e lavorate l’impasto sino ad ottenere una consistenza morbida e liscia [6].
Versate la frolla ottenuta sul piano di lavoro [7] e lavoratela per ottenere un panetto omogeneo. Dividete il panetto in due impasti dello stesso peso aiutandovi con un tarocco o un coltello (8-9).
Ponete i due impasti in due ciotole separate: in una aggiungete i restanti 20 g di farina e lo zenzero in polvere [10] e mescolate per amalgamare, nel secondo versate il cacao [11] e la cannella [12]
e lavorate come la precedente [13]. Ora che gli impasti sono pronti [14], appiattiteli leggermente, avvolgeteli con la pellicola [15] e lasciate riposare in frigorifero per almeno un'ora (o anche più).
Trascorso il tempo di riposo, riprendete i panetti, infarinate leggermente il piano di lavoro e formate con entrambi gli impasti lo stesso numero di filoncini, spessi circa 0,5 cm [16]. Ricavate con un tarocco ciascun filoncino per ottenere strisce lunghe circa 15 cm (17-18)
sia bianchi che neri [19]. Ponete i filoncini gli uni accanto agli altri su un vassoio e lasciate riposare nuovamente per circa 10 minuti in frigorifero, coperti con pellicola senza schiacciarli. Dovranno infatti essere ben freddi prima di continuare a lavorarli. Trascorso il tempo necessario, riprendete i filoncini, disponete una striscia al cacao a fianco di una bianca e con un pennello bagnate leggermente con acqua uno dei due [20]; provate quindi ad intrecciare tra loro i due bastoncini [21]
e senza pressare, completate il filoncino intrecciato [22]; ponete man a mano i filoncini bicolor su un vassoio e riponeteli sempre in frigo per altri 10 minuti. Anche questo passaggio serve a rendere i filoncini lavorabili. Passato il tempo di riposo, riprendete i filoncini bicolor e allungate le estremità il filoncino lavorando con le mani per amalgamare tra loro l'impasto bianco e quello nero [23]. Il filone dovrà essere di circa 1,5 cm di diametro, tagliate via le estremità con un coltello [24].
Piegate un lato formando i classici bastoncini natalizi [25]. Disponete su una teglia con carta da forno [26] e cuocete in forno statico preriscaldato a 170° per 15 minuti nel ripiano medio. A cottura ultimata, sfornate i candy cane twist cookies [27] e lasciate raffreddare completamente prima di servirli, regalarli o attaccarli all'albero, magari con un nastrino rosso!