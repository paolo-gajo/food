Le lenticchie e salsiccia sono un piatto della tradizione contadina, rustico e sostanzioso che non teme le mode perché il suo gusto ricco e sincero ci piacerà sempre. Niente cene raffinate, né pranzi al volo, qui vi proponiamo uno di quei piatti dalle lunghe cotture, dove la scarpetta è d’obbligo, di quelli da assaporare con un buon bicchiere di vino rosso della casa in una trattoria di paese. E’ questo lo spirito che accompagna questo piatto: una pietanza semplice da gustare in compagnia in una fredda giornata invernale, dimenticando per un giorno le diete!