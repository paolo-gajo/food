Per realizzare le lenticchie e salsiccia per prima cosa preparate il soffritto tritando finemente la carota, il sedano e la cipolla [1]. Per maggiori dettagli potete consultate la nostra scheda come fare il soffritto. Scaldate l’olio in un tegame dal fondo spesso, meglio se di ghisa [2]. Versate il trito per il soffritto [3]e lasciate appassire a fuoco dolce per 10 minuti o fino a quando non sarà ben stufato.
Intanto sciacquate sotto l’acqua corrente le lenticchie [4] e poi lasciatele scolare in un colino. Nel frattempo estraete la salsiccia dal budello, pressando da un lato per far fuoriuscire la carne in modo da mantenere intere le salsicce (5-6).
Tritate la salvia e il rosmarino [7] fino a ottenere un trito fine e aromatico [8]. Quando il soffritto sarà ben stufato, versate le salsicce [9]
e profumate con il trito di erbe [10], lasciate rosolare a fuoco medio per 3-4 minuti, quindi sfumate con il vino bianco [11]. Lasciate evaporare il vino e poi unite anche le lenticchie ben scolate [12].
Versate la passata di pomodoro [13] e l’acqua [14], mescolate per amalgamare bene gli ingredienti [15]
Coprite con il coperchio [16] e cuocete tutto per 40 minuti a fuoco basso. Trascorso questo tempo, togliete il coperchio, salate, pepate [17] e proseguite la cottura per altri 40 minuti senza il coperchio. A cottura ultimata guarnite con qualche rametto di rosmarino fresco e servite ben calde le lenticchie e salsiccia [18].