Per realizzare il petto di pollo al forno iniziate eliminando il grasso in eccesso dalla carne con un coltello poi dividete il petto in due parti incidendo la parte centrale nel senso della lunghezza [1] e poi dividete ciascun pezzo a metà per ottenere 4 fette spesse. Adagiate le fette del petto di pollo in una pirofila da forno uno accanto all’altra [2] poi insaporite con sale [3]
e il pepe nero macinato [4]. Ora distribuite sui petti di pollo la senape [5] avendo cura di spalmarla in modo uniforme su entrambi i lati dei petti di pollo. A questo punto versate anche il latte [6]
e aromatizzate con foglioline di timo fresco [7] e aghi di rosmarino [8]. Cuocete in forno statico preriscaldato a 200° per 40 minuti o fino a quando il pollo non risulterà leggermente dorato in superficie [9] (se utilizzate un forno ventilato cuocete a 180° per circa 30 minuti). Il vostro petto di pollo al forno è pronto per essere servito!