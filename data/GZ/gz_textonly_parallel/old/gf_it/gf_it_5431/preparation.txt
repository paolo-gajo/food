Per preparare i muffin 5 minuti versate nel contenitore di un mixer dotato di lame la farina 00 [1] e il lievito [2]. Unite anche le mandorle [3], 
le nocciole spellate [4], lo zucchero di canna [5] e il mezzo cucchiaino di sale [6].
Aggiungete in ultimo il burro a pezzetti [7], le 3 uova [8] e la scorza grattugiata di un limone [9] prelevando solo la parte gialla.
Una volta inseriti tutti gli ingredienti [10] chiudete il mixer [11] e frullate il tutto fino ad ottenere un composto cremoso, liscio ed omogeneo [12].
Disponete i pirottini in una teglia da muffin e utilizzando un cucchiaio trasferite l'impasto all'interno, senza superare i 2/3 della capienza (13-14); dovrete distribuire circa 65 g di impasto per ciascun pirottino. Cuocete in forno statico preriscaldato a 170Â° per circa 25 minuti; fate sempre la prova dello stecchino e una volta cotti sfornate [15] e gustate i vostri muffin 5 minuti!