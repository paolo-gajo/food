Per realizzare il ramen iniziate dalla preparazione della carne: eliminate la parte grassa della carne [1], legate il filetto di lonza con lo spago [2], per procedere al meglio seguite la nostra scheda Come legare l’arrosto. Ponete il filetto in una teglia adatta anche alla cottura in forno e rosolate sul fuoco con un filo d’olio e sale per qualche minuto [3].
Poi passate alla cottura in forno statico preriscaldato a 170° per 40 minuti (oppure in forno ventilato a 150° per 30 minuti) [4]. A cottura ultimata, sfornate la lonza lasciatela raffreddare e poi tagliatela a fette sottili [5]. Occupatevi del brodo: ponete sul fuoco un tegame capiente, versate l’acqua, l'olio di sesamo [6]
il miso [7], la salsa di soia, il sake, l’aglio in polvere (oppure fresco) [8] e lo zenzero fresco grattugiato (o in alternativa quello in polvere) [9], mescolate e cuocete a fuoco medio. Potete reperire i condimenti nei negozi alimentari orientali.
Portate tutto a bollore e spegnete [10]. Filtrate il brodo con un colino per eliminare i residui [11] e tenete in caldo da parte. Intanto bollite le uova per 5 minuti dal punto di bollore [12], le uova non devono essere completamente sode all’interno, ma devono rimanere cremose.
Fatele raffreddare, sgusciatele [13] e tenetele da parte. In un’altra pentola cuocete i noodles per 5-6 minuti o per il tempo di cottura indicato sulla confezione [14]. Una volta cotti, scolateli [15]
e porzionateli nelle ciotole in cui avrete travasato il brodo [16], adagiate anche le fettine di lonza [17], poi tagliate l’uovo a metà (con il filo da pesca potrete praticare un taglio netto e deciso) e aggiungete anch’esso alla zuppa. Tagliate la parte verde del cipollotto a striscioline [18]
e distribuitele sopra il piatto [19] , per ultimo tagliata a fette il naruto (se non lo trovate potete ometterlo o sostituirlo con il surimi) [20] e guarnite la zuppa con i bocconcini ottenuti. Il vostro ramen è pronto per essere gustato [21] con le tipiche bacchette orientali.