La parmigiana bianca di zucchine è un piatto ricco e filante! E' la versione "white" della tanto amata parmigiana di melanzane. Non vedete l'ora di sapere come sia preparata? Per questa versione niente fritto, come nella parmigiana di melanzane grigliate... e niente sugo! Le zucchine grigliate vengono insaporite con una speciale e aromatica besciamella arricchita con del cipollotto, per renderla ancora più profumata e appetitosa! La provola conferirà l'immancabile effetto filante e garantirà a questa parmigiana bianca un posto d'onore tra i piatti più ambiti della domenica!