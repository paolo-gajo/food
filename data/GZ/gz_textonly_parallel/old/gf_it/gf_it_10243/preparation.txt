Per preparare le lasagne con ragù di coniglio e funghi è necessario marinare il coniglio disossato per almeno 2 ore o meglio ancora una notte intera; tenete da parte le ossa del coniglio perché vi serviranno per la preparazione del brodo. Per la marinatura, mondate e tagliate grossolanamente mezza cipolla, il sedano, poi prendete i rametti di rosmarino, timo, 1 spicchio di aglio, qualche grano di pepe nero e le bacche di ginepro schiacciate. Tagliate anche la carne di coniglio a striscioline [2], poi a cubetti e versatela in una ciotola, poi unite anche gli aromi che avete preparato: la cipolla, il sedano [3], l'aglio,
le foglioline di salvia, i rametti di rosmarino, le foglioline di timo, le bacche di ginepro [4]; poi ricoprite il tutto con il vino bianco [5] e lasciate a marinare per almeno due ore o tutta la notte [6], coperto con pellicola trasparente e in frigorifero.
Per preparare il brodo, versate l'acqua in un tegame, poi aggiungete le ossa del coniglio, la cipolla, il sedano, la carota e un pizzico di sale: fate bollire a fuoco bassissimo per almeno 1 ora. Intanto dedicatevi ai funghi: pulite i funghi tagliando la parte finale [8], lavateli; quindi sbollentateli per 15-20 minuti prima di versarli in una padella ampia in cui avrete fatto soffriggere leggermente l'aglio tritato con un filo d'olio [9].
Potete allungarli con poco brodo di carne [10] per favorire la cottura, ma dovranno cuocere pochi minuti rimanendo comunque croccanti; aggiustate di sale e pepe, unite il prezzemolo tritato [11] mescolate e spegnete il fuoco. Preparate ora il ragù di coniglio: prendete la cipolla, la mezza costa di sedano e una carota [12] per tritarli finemente.
Fate la stessa operazione anche con aglio, salvia, timo, alloro, rosmarino [13]. Irrorate con un filo d'olio una padella ampia, poi aggiungete il trito di cipolla, sedano e carota e lo spicchio di aglio [14] e fate rosolare il soffritto a fuoco basso. Scolate accuratamente il coniglio dalla marinatura, togliete gli odori [15].
Quando il soffritto si sarà appassito, aggiungete il coniglio [16] e le erbe aromatiche tritate [17], quindi fatelo rosolare 10-15 minuti [18].
Sfumate la carne con il vino bianco [19], fatelo evaporare, poi aggiungete il brodo di coniglio di tanto in tanto, cuocendo con il coperchio [20], fino a quando la carne non risulterà ben tenera: ci vorrà circa 1 ora. Verso la fine della cottura, lavate e tagliate a spicchi i pomodori pachino [21],
uniteli al ragù di coniglio [22], poi aggiungete anche le olive taggiasche denocciolate [23]. Aggiustate di sale e pepe e poi spegnete il fuoco. Dedicatevi poi alla besciamella: in un tegame scaldate il latte, aromatizzatelo con la noce moscata grattugiata [24] e salate e pepate a piacere.
In un altro tegame capiente, versate il burro e fatelo sciogliere a fuoco dolce [25]; una volta sciolto, versate la farina a pioggia [26] e mescolate con una frusta per creare il roux. Quando il composto si sarà leggermente scurito e sarà diventato più denso, versate il latte caldo [27].
Quindi continuate a mescolare con la frusta per addensare la besciamella a fuoco dolce [28]. Prendete una teglia 30x20 cm e irroratela con un filo d'olio; distribuite uno strato di besciamella [29] e adagiate uno strato di lasagne [30].
Condite con uno strato di ragù di coniglio [31], uno di funghi [32], poi proseguite spolverizzando il Parmigiano grattugiato e qualche cucchiaio di besciamella [33].
Ricominciate con un altro strato di lasagne [34] e andate avanti nello stesso ordine fino a terminare gli ingredienti, spolverizzando con il Parmigiano e qualche cucchiaio di besciamella [35]. Quindi cuocete le lasagne in forno statico preriscaldato a 200° per 30 minuti (se forno ventilato a 180° per circa 20 minuti). Una volta cotte, sfornatele [36] e servitele ben calde!