Per realizzare i mini cornetti di sfoglia alla crema di salmone e formaggio fresco , con il mattarello stendete la pasta sfoglia fino ad uno spessore di 2 mm [1], ottenendo un rettangolo di circa 36 cm x 24. Con una rotella liscia, ricavate delle strisce di 1,5 cm di larghezza [2]. Arrotolateli intorno a dei conetti di alluminio [3].
Sbattete insieme il tuorlo con la panna [4] e spennellate i conetti con l’uovo [5] poi adagiateli su una teglia rivestita con carta da forno [6] e cuocete in forno preriscaldato statico a 190°C per 25 minuti (o in forno ventilato a 170° per 15 minuti).
A cottura ultimata sfornate i conetti e lasciateli raffreddare poi quando i coni saranno freddi rimuovete i conetti di alluminio [7]. Preparate ora la farcitura: tagliate il salmone grossolanamente [8] e mettete in tritatutto insieme alla robiola [9]
all’aneto [10], al sale e al pepe. Frullate fino ad ottenere una crema liscia [11]. Trasferite la crema ottenuta in un sac-à- poche munita di bocchetta rigata [12].
Riempite i conetti con la crema di salmone [13], posizionateli a coppie in bicchierini da dessert [14] e decorate con una piccola foglia di aneto [15]. I mini cornetti di sfoglia alla crema di salmone e formaggio fresco sono pronti per essere serviti.