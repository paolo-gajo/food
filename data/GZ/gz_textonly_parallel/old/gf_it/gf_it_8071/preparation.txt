Per preparare i lecca lecca di peperoncini e Grana Padano, per prima cosa tagliate i peperoncini a rondelle dello spessore di circa 3 mm [1], poi grattugiate il Grana Padano DOP e foderate una leccarda con carta forno. Versate un cucchiaino di Grana grattugiato sulla teglia aiutandovi con un coppapasta del diametro di 4 cm per formare 6 dischetti leggermente distanziati fra di loro [2], poi adagiate un bastoncino da ghiacciolo alla base di ogni dischetto [3].
Ora posizionate una rondella di peperoncino al centro di ogni dischetto [4] e ricoprite con un altro cucchiaino di Grana Padano DOP, aiutandovi sempre con il coppapasta [5]. Una volta pronti [6], cuocete i lecca lecca in forno statico preriscaldato a 190° per circa 10 minuti.
Trascorso questo tempo, spolverizzate ancora un po’ di Grana Padano sopra le rondelle di peperoncino per coprirle ulteriormente [7] e infornate per altri 2 minuti, fino a che il formaggio non risulterà sciolto e dorato [8]. Sfornate e lasciate raffreddare i lecca lecca di peperoncini e Grana Padano prima di servirli e gustarli [9]!