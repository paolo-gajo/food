Ricotta e marmellata o ricotta e cioccolato? Due binomi di sapori perfetti, che non deludono mai... ma se la vostra preferenza ricade in particolare sull'ultimo accostamento, non potete non provare la crostata al cacao con crema alla ricotta e cioccolato, un dolce ideale da gustare a merenda e ottimo da servire per concludere un pranzo nel migliore dei modi. La crostata è composta da una golosa pasta frolla croccante al cacao che ospita un tenero e cremoso ripieno a base di ricotta e cioccolato fondente. Buona e anche bella, questa torta viene completata con un grazioso motivo a losanghe che ne decora tutta la superficie. Se cercate un tocco di freschezza e di golosità allo stesso tempo, non vi resta che preparare questa crostata: ne rimarrete soddisfatti!Provate anche la nostra crostata con ricotta e Nutella, o una scenografica, quanto buonissima, crostata al cioccolato ruby!