Per preparare la composta di cipolle come prima cosa sbucciate le cipolle, poi tagliatele a metà [1]. Da ciascuna metà ricavate delle fettine sottili [2] e trasferitele in una ciotola. Aggiungete le fogliedi alloro [3]
e quelle di timo [4]. Unite il sale [5], lo zucchero di canna [6]
l'aceto di vino rosso [7] e l'acqua [8]. Mescolate per amalgamare gli ingredienti [9], 
poi coprite con pellicola [10] e lasciate macerare per 4 ore in frigorifero. Trascorso questo tempo [11], trasferite le cipolle e il loro liquido in un tegame [12] e portate a bollore. 
Lasciate cuocere per circa 60-70 minuti, coprendo con un coperchio e mescolando di tanto in tanto. Trascorso questo tempo [13] lasciate cuocere per altri 20 minuti a fiamma bassa o comunque fino a che il liquido di cottura sarà evaporato. A questo punto estraete le foglie di alloro [14], lasciate raffreddare e trasferite in un vasetto di vetro [15]. La composta di cipolle è pronta da servire. 