Oggi vi proponiamo una ricetta che non potrà più mancare sulla vostra tavola per l'ora dell'aperitivo! La composta di cipolle è perfetta servita sul pane tostato o sui crostini, si accompagna benissimo con tantissimi tipi di formaggi, sia freschi che stagionati. Seguendo i nostri passaggi esalterete tutta la dolcezza della cipolla e grazie ad una lunga cottura risulterà facilmente digeribile. Potrete utilizzare questa composta per impreziosire i vostri panini per una cena veloce, o servirla insieme alle carni arrosto per un pranzo della domenica in famiglia. Insomma gli utilizzi sono davvero tanti, realizzatela e scoprite qual è l'abbinamento che più preferite! 