Per realizzare il plumcake alla zucca, yogurt e caramello salato tagliate a spicchi la zucca, eliminate la buccia [1] e i semi e frullate le fette nel mixer per ottenere una polpa [2]. Nella ciotola di una planetaria versate le uova e lo zucchero [3] un pizzico di sale
e montatele con la frusta [4], poi unite versate il composto in una ciotola e unite a filo l’olio di semi [5]. Quando avrete amalgamato completamente l'olio, aggiungete la farina setacciata [6], mescolate
le versate anche a farina di nocciole [7] e il lievito. Poi incorporate la zucca frullata [8] lo yogurt [9] e amalgamate il composto con un cucchiaio.
Foderate con carta forno uno stampo da plumcake delle dimensioni 30x11, versate l‘impasto nello stampo [10] e cuocete in forno statico preriscaldato a 180 ° per 70 minuti ( o forno ventilato a 160° per 60 minuti). Intanto preparate il caramello salato: ponete sul fuoco una pentola e versate lo zucchero poco alla volta [11] e lasciatelo sciogliere e imbrunire a fuoco dolce. Non mescolate mai lo zucchero in questa fase della preparazione ma ruotate solo la pentola. Intanto scaldate la panna e quando il caramello sarà liscio [12],
incorporate la panna calda [13]. Mescolate con una frusta il caramello e unite il sale [14] e il burro freddo tagliato a piccoli cubetti [15].
Continuate a mescolare fino ad ottenere un composto omogeneo e liscio, poi emulsionatelo con un mixer ad immersione [16]. A questo punto lo sciroppo è pronto [17], trasferitelo in una ciotola bassa e larga e copritelo con pellicola trasparente [18] e ponetelo in frigorifero a rassodare.
A cottura ultimata sfornate il plumcake, fatelo raffreddare e poi sformatelo su una gratella [19]. Trasferite il caramello in una sac-à-poche con bocchetta liscia [20] e guarnite la superficie del plumcake [21]. Il plumcake alla zucca, yogurt e caramello salato è pronto per essere gustato!