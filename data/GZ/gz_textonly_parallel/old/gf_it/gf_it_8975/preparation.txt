Per preparare la torta al limone senza uova fate fondere il burro a fuoco dolce e lasciate intiepidire. Quindi versatelo in una ciotola con lo zucchero di canna [1], unite la scorza di limone [2]. Lavorate gli ingredienti con una frusta [3].
Aggiungete la farina 00 [4],la farina di mandorle [5], la maizena e il lievito [6].
Mescolate velocemente, quindi unite anche il succo di limone [7] e il latte a temperatura ambiente [8]. Lavorate gli ingredienti sino ad ottenere un impasto cremoso ed omogeneo [9]. 
Trasferite l’impasto in uno stampo leggermente svasato da 22 cm di diametro, precedentemente imburrato e infarinato [10]. Livellate la superficie con il dorso del cucchiaio [11]. Cuocete in forno statico a 170° per circa 55 minuti. Prima di sfornare fate sempre la prova dello stecchino (tempi di cottura sono sempre variabili), una volta pronta [12] aspettate che si intiepidisca prima di sformarla.
Sformate e fate raffreddare completamente su una gratella [13]. Per decorare con zucchero a velo potete sistemare un piattino piccolo sopra la torta al centro e spargere intorno lo zucchero a velo [14], così che cada solo all'esterno. Decorate pooi con una fettina di limone e servite la vostra torta al limone senza uova [15]! 