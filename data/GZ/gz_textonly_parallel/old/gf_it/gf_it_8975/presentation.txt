Profumata, golosa e morbida, la nostra torta al limone senza uova non avrà nulla da invidiare alla classica torta al limone. Le uova, infatti, sono un elemento importante per i dolci: danno struttura e apportano i grassi che li rendono golosi e morbidi. Ma oramai sappiamo che i dolci senza uova sono ugualmente speciali, utilizzando gli altri ingredienti secchi e liquidi in maniera calibrata. Il risultato? Un dolce più leggero dall'avvolgente aroma di limone dato da scorza e succo agrumato. La semplice bontà della torta al limone senza uova garantirà una merenda perfetta per tutta la famiglia!