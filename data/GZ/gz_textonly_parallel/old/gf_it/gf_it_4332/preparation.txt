Per realizzare la pasta caprese per prima cosa lavate i pomodorini, quindi tagliateli a metà [1] e adagiateli su una teglia rivestita con carta da forno, conditeli con olio di oliva [2], zucchero [3], sale
e foglioline di timo fresco [4]. Cuocete i pomodorini in forno statico preriscaldato a 220° per circa 15 minuti. Intanto ponete sul fuoco una pentola colma di acqua salata che servirà per la cottura della pasta e portatela al bollore. Tagliate a metà le mozzarelle [5]; quindi realizzate la salsa al basilico: versate nel bicchiere di un mixer le foglioline di basilico pulite in precedenza con un panno, versate l’olio [6]
e miscelate con il frullatore a immersione [7] per ottenere una salsa non troppo densa, trasferite la salsa in una ciotolina [8] e coprite con pellicola per non farla ossidare e riponetela in frigorifero [9].
Cuocete la pasta [10] rispettando i tempi di cottura riportati sulla confezione. Nel frattempo i pomodorini saranno pronti, sfornateli [11] e lasciateli intiepidire. Scolate bene la pasta e versatela in una ciotola [12].
condite con un filo d'olio di oliva [13] e lasciatela raffreddare, quindi aggiungete le mozzarelline [14], le foglie di basilico fresco [15]
e i pomodorini [16]. Insaporite con la salsa al basilico preparata in precedenza [17], mescolate e servite la vostra pasta caprese [18]!