Per preparare i grissini veloci al pomodoro, prima di tutto diluite il concentrato di pomodoro con un goccio d'acqua [1] e mescolate con un pennello [2]. Prendete la pasta sfoglia e con un coltello ricavatene delle strisce larghe 2,5 cm [3].
Spennellate tutte le strisce che avete ottenuto con il concentrato di pomodoro [4], quindi condite metà delle strisce con l'origano essiccato [5] e metà con il timo fresco [6].
Arrotolate le strisce a spirale in modo da formare dei grissini ritorti [7]. Spennellate nuovamente con il concentrato [8] e cospargete metà dei grissini con i semi di sesamo [9]
e con i semi di papavero i rimanenti [10]. Cuocete in forno preriscaldato a 200° per circa 20 minuti [11] (se forno ventilato a 180° per circa 10 minuti). Lasciate intiepidire e servite i vostri grissini veloci di sfoglia al pomodoro [12].