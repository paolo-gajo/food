La ricotta è un ingrediente molto versatile: con la sua cremosità dona morbidezza agli impasti e alle creme e si può sostituire al burro in molte preparazioni. Oggi vi proponiamo di utilizzarla per preparare un dolce goloso dal gusto fresco: la torta di ricotta e limone, infatti, si preparara con una base di pasta frolla senza burro, resa cremosa e scioglievole proprio dalla ricotta vaccina. Il risultato sarà un impasto morbido e non "frollo" come quando si utilizza il burro per preparare la classica pasta frolla. Un tocco di freschezza è dato dall'aggiunta della scorza del limone... Ideale per una favolosa merenda o per un raffinato fine pasto, la torta di ricotta e limone è il dolce perfetto per ogni occasione!