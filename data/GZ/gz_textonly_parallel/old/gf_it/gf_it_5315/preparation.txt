Per preparare i bicchierini salati al salmone, spuma di formaggio e crumble alle erbe iniziate a realizzare proprio il crumble. Versate nel bicchiere di un mixer la farina, il grana [1], le foglioline di timo [2] e quelle di rosmarino [3].
Unite il burro tagliato a cubetti [4], freddo di frigorifero, il sale [5] e azionate le lame del mixer fino ad ottenere un composto sbricioloso [6].
Trasferite le briciole di crumble su una leccarda, foderata con carta forno [7] e allargatele delicatamente con le mani [8]. Trasferitela per almeno 10 minuti in frigorifero e cuocete in forno statico preriscaldato a 180Â° per circa 12 minuti. Quindi sfornate e tenete da parte il vostro crumble [9].
Tritate il salmone a pezzetti grossolani [10] e trasferitelo in una ciotola. A questo punto occupatevi di realizzare la spuma di formaggio. Versate la robiola e lo yogurt greco nel bicchiere di un mixer [11], aggiungete un pizzico di sale, l'aneto e del pepe nero macinato [12].
Frullate il tutto fino ad ottenere una crema liscia ed omogenea [13], quindi trasferitela in un sac a poche [14], dotato di bocchetta a stella [15].
A questo punto tostate le mandorle a lamella in una padella calda [16] per pochissimi minuti, prestando attenzione a non farle bruciare. Per comporre i vostri finger food adagiate uno strato di crumble sul fondo di ogni bicchierino. Ricoprite con la spuma al formaggio [17] e posizionate anche i cubetti di salmone [18].
Disponete altro crumble fino a ricoprire il salmone [19] e decorate i vostri bicchierini con una rosellina di salmone, un rametto di aneto [20] e le mandorle tostate [21].