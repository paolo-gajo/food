La sfogliata con spada e gamberetti è una torta salata molto saporita e colorata, perfetta da servire per un antipasto o per un buffet. Il suo morbido e gustoso ripieno viene preparato con gamberetti e pesce spada a tocchetti, insaportiti da una profumata marinatura a base di lime e erbe aromatiche, a cui vengono aggiunti pomodori secchi, ricotta e pistacchi. Con questa torta salata potrete portare in tavola tutta la freschezza e la bontà del pesce con in più un tocco rustico, che donerà una piacevole nota decisa a questo piatto sfizioso!