Per preparare gli gnocchi di farina di ceci come prima cosa ponete a bollire le patate. Sistematele in una pentola, copritele con acqua fredda e lasciatele cuocere per circa 30-40 minuti [1], fino a che punzecchiandole con una forchetta risulteranno morbide. Poi scolatele e facendo attenzione a non scottarvi schiacciatele ancora calde in una ciotola [2]. Utilizzando uno schiaccia patate potrete evitare di sbucciarle, la buccia infatti rester√† all'interno. Disponete poi la farina di ceci a fontana su una spianatoia e versate le patate al centro [3] 
Impastate il tutto con le mani [4], poi ricreate la fontana e posizionate l'uovo al centro [5]. Lavorate ancora il composto [6] 
fino a che non otterrete un impasto uniforme [7]. Prelevate poi una porzione e con le mani realizzate un bigolo [8] spesso circa un paio di cm [9]. 
Tagliatelo poi a tocchetti [10] e facendo una leggera pressione con il pollice passate gli gnocchi sul riga gnocchi per ottenere la classica forma [11]. Se non lo avete potete utilizzare i rebbi di una forchetta. Proseguite in questo modo fino a terminare tutto l'impasto, trasferendo gli gnocchi man mano su un vassoio ben spolverizzato con la farina di ceci [12]. Gli gnocchi sono pronti da cuocere in abbondante acqua bollente e saranno cotti non appena saliranno a galla. 