Gli gnocchi di farina di ceci sono delle piccole pepite morbide e saporite realizzate con questo versatile legume. A differenza dei classici gnocchi di patate non contengono glutine ma mantengono la stessa consistenza morbida. Scoprite il gusto particolare di questi gnocchi che si sposano benissimo con condimenti di verdure di stagione come taccole e pomodorini gialli oppure con un sugo di funghi. Questi gnocchi di farina di ceci senza glutine saranno squisiti anche con il più classico dei condimenti: il ragù alla bolognese!