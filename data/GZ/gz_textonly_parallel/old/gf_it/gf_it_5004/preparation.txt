Per preparare i panzerotti ai brocccoli e acciughe, versate in una ciotolina poca acqua tiepida presa dalla dose totale, e unite il lievito di birra secco, mescolate e aggiungete lo zucchero [1] Potete utilizzare anche il lievito di birra fresco: in questo caso la dose è 10,5 g. Dividete la dose di acqua tiepida rimasta a metà e in una sciogliete il sale [2], nell'altra versate l'olio. In una ciotola capiente mettete la farina 00 e la farina manitoba o 0 setacciate, quindi versate il lievito disciolto in acqua [3]
Aggingete anche l'acqua in cui avete disciolto il sale [4] e l'olio, quindi mescolate prima con una forchetta [5], poi quando i liquidi si saranno assorbiti, iniziate ad impastare energicamente nella ciotola [6]
Trasferite l'impasto sul piano di lavoro leggermente oleato e continuate a lavorarlo [7] per ottenere un impasto liscio e morbido [8]. Dividete l’impasto ottenuto in 10 parti da circa 80 gr l’una [9],
e lavorate ogni parte per formare una pallina. Ponete poi le palline di impasto su una leccarda foderata con carta da forno ben distanziate le une dalle altre [10] e lasciatele lievitare in forno spento con luce accesa o coperte con un canovaccio e una coperta, fino a che non avranno raddoppiato di volume (ci vorranno circa 2 h). Intanto dedicatevi al ripieno: lavate i broccoli e staccate le cimette dal tronco principale. Scottate per alcuni minuti i broccoli in acqua bollente leggermente salata per ammorbidirli [11], poi scolateli con una schiumarola [12]
e immergeteli in una ciotola con acqua e ghicaccio [13]: in questo modo freddandosi non perderanno il loro colore brillante. Prendete la mozzarella, tagliatela a dadini piccoli [14] e fatela scolare [15] in modo che perda il siero in eccesso,
In una padella versate l'olio e fate soffriggere a fuoco lento il mezzo spicchio di aglio, facendo attenzione a non bruciarlo. Non appena sarà dorato, toglietelo e aggiungete il peperoncino fresco tritato e i filetti di alici scolati dall'olio di conservazione [16]. Quindi sminuzzate le cimette dei broccoli scottati [17] e unitele alle acciughe [18]
Mescolate e fate cuocere i broccoli e le acciughe per circa 10 minuti [19]. Quando le palline di impasto avranno raddoppiato il loro volume [20], prendete ciascuna e stendetela in un disco del diametro di 20 cm circa [21].
Mettete al centro un cucchiaio abbondante di ripieno [22]. Richiudete il panzerotto formando una mezzaluna e sigillate bene i bordi premendo con le dita [23], poi la pasta attorno al ripieno [24].
Premete con il dito tutto lungo tutto il bordo per creare il tipico decoro ondulato dei panzerotti [25], quindi tagliate via la pasta in eccesso con una rondella tagliapasta dentellata in modo da rifinirlo meglio [26]. Una volta pronti [27] 
In un tegame capiente, scaldate l'olio di semi (misurate con un termometro da cucina che la temperatura non superi i 170-180°) e friggete 1-2 panzerotti alla volta per evitare di abbassare troppo la temperatura dell'olio [28]. Girateli da entrambi i lati, fino a quando non saranno dorati [29]. Scolateli su carta assorbente [30] e servite i panzerotti ai broccoli e acciughe ancora caldi!