Il buon profumo del bosco, quell'odore intenso, muschiato. Dopo una giornata trascorsa alla scoperta delle bellezze della natura occorre ristorarsi con un buon pranzo. E non c'è nulla di meglio che preparare le pennette alla boscaiola! Un condimento cremoso, con uno degli ingredienti più preziosi offerti dal bosco durante la stagione autunnale. Si tratta proprio dei preziosi funghi porcini, già protagonisti di vellutate, strudel o semplicemente trifolati. Oggi si rendono protagonisti delle pennette alla boscaiola insieme ad altri ingredienti appetitosi che vi faranno pentire di non aver raddoppiato le dosi della ricetta perché tutti vorranno fare il bis: parola nostra! Ecco a voi la nostra versione delle pennette alla boscaiola, fateci sapere se vi sono piaciute o quali sono le vostre varianti!