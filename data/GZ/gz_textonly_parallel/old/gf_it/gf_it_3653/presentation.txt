Regina dell'inverno e ricca dei colori dell'autunno la zucca ci accompagna in queste due stagioni con una dolcezza unica. Il suo gusto inconfondibile si adatta a tutte le ricette, dolci o salate che siano. Oggi abbiamo voluto utilizzarla per una ricetta un po' insolita che però ci ha conquistato subito! I cordon bleu di zucca sono estremamente croccanti, grazie alla loro doppia panatura, ma custodiscono un ripieno morbido e un cuore filante. Proprio come nel caso della ricetta più classica, realizzata con il pollo, non mancherà il prosciutto cotto e questo secondo piatto sarà perfetto per tutte le occasioni, come una cena tra amici.