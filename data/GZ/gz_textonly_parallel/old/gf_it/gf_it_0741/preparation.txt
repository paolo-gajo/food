Per preparare la frittata di patate al forno come prima cosa latave e pelate le patate [1]. Quindi tagliatele prima a fette spesse circa mezzo cm [2] e poi da ciascuna fetta ricavate dei bastoncini [3] 
riducetele in a dadini piuttosto piccoli [4]. Rompete le uova in una ciotola e sbattetele con una frusta [5]; aggiungete sale [6] e pepe a piacere. 
Unite anche il pangrattato, il Grana Padano grattugiato [7], le foglioline d'origano fresco [8] e in ultimo le patate a cubetti [9]; 
mescolate il tutto [10]. Munitevi di una teglia rettangolare con i bordi piuttosto alti, da 20x26 cm, ungetela accuratamente [11] e foderatela con il pangrattato [12]. 
Versate il composto di uova all'interno (13-14) e cuocete in forno statico preriscaldato a 170° per circa 50 minuti; poi per farla dorare in superficie alzate la temperatura del forno a 220° in modalità ventilata per pochi minuti, oppure azionate il grill. Quando sarà ben dorata [15] estraetela da forno, fate intiepidre e servite la vostra frittata di patate al forno, tagliata a cubetti se preferite.