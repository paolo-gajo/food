Voglia di pesce ma poco tempo da dedicare alla cucina? Ecco la nostra soluzione facile e veloce: gamberoni al forno, tutto il sapore del mare in una ricetta che con solo gli ingredienti di base vi permetterà di servire un profumatissimo secondo piatto di pesce, tutto il buono dei crostacei. Ma non finisce qui, abbiamo pensato anche a coloro che vogliono stare leggeri con una cottura al forno e un condimento decisamente light! Assaporate i carnosi e freschi gamberoni teneri con una fresca citronette al prezzemolo: saranno perfetti da gustare in ogni occasione e stagione abbinati ai contorni che più preferite come un'aromatica insalata di zucchine alla menta e basilico nelle calde giornate estive oppure con la croccante insalata di arance e finocchi da gustare nei mesi invernali. Con i gamberoni al forno il successo a tavola è assicurato!Scoprite anche i nostri gamberoni alla griglia e le mazzancolle in padella!