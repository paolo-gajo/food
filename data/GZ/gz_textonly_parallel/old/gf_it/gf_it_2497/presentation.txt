Se amate i dolci dal gusto fondente avrete apprezzato sicuramente la torta al cacao e la tenerina, ma fra le torte al cioccolato vi consigliamo di provare anche la torta al cioccolato senza burro! Il soffice impasto è realizzato con olio di semi, come nella torta all'acqua al cioccolato. Qui al posto dell'acqua abbiamo inserito latte di mandorla e arricchito con gocce di cioccolato per un risultato ancora più goloso. Noi abbiamo scelto di decorarla con un grazioso motivo autunnale, semplice ma d’effetto… e voi, come abbellirete la vostra deliziosa torta al cioccolato senza burro?