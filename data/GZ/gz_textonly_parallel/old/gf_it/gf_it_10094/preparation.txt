Per realizzare i cupcake rovesciati all’ananas iniziate. Occupatevi del caramello in un pentolino versate l’acqua e lo zucchero di canna [1], fate sciogliere lo zucchero a fuoco basso poi unite il burro [2] e ruotate il pentolino senza mescolare, quando il burro si sarà sciolto spegnete il fuoco [3] e lasciate raffreddare, la presenza del burro impedirà al caramello di indurirsi.
Intanto pulite l’ananas: eliminate il ciuffo torcendolo e staccandolo con le mani oppure tagliandolo con un coltello. Quindi eliminate anche la base, effettuando un taglio di circa 3-4 cm. Procedete posizionando l’ananas in verticale su un tagliere. Quindi tagliate lateralmente la buccia con un coltello [4]. Tagliate la polpa in 12 fette spesse circa 2 cm [5] poi con un piccolo coppapasta del diametro di 2 cm e ½ ritagliate la parte centrale più dura [6]
rifinite i bordi con un altro coppapasta del diametro di 5 cm e ½ [7], ponete in una ciotola larga i cerchi di ananas così ottenuti e frullate la polpa avanzata nel mixer (8-9) ,tenetela da parte, servirà in seguito per la salsa di accompagnamento.
Quando il caramello sarà freddo versatelo nella ciotola dove avete adagiato le fettine di ananas [10], imburrate e spolverizzate con lo zucchero di canna una teglia da 12 cupcake [11] , poi ponete sul fondo di ciascuno stampo una fettina di ananas e versate al centro della fetta il caramello [12].
Preparate intanto l’impasto dei cupcake: in una ciotola montate il burro e lo zucchero con le fruste elettriche [13] , poi aggiungete la scorza di limone e le uova [14], continuate a montare e intanto unite a filo il latte [15],
per finire incorporate la farina e il lievito setacciati [16], mescolate con una spatola per amalgamare il composto [17], trasferite l’impasto in una sac-à-poche senza bocchetta e riempite gli stampi da cupcake [18].Cuocete i cupcake in forno statico a 180° per 20 minuti (o in forno ventilato a 160° per circa 15 minuti).
Intanto preparate la salsa di accompagnamento: in un pentolino versate la polpa di ananas frullata [19] e il caramello avanzato [20] fate cuocere la salsa per circa 20 minuti a fuoco moderato, poi spegnete il fuoco e frullatela con il mixer ad immersione [21] per renderla più liscia.
 A cottura ultimata sfornate i cupcake [22], lasciateli intiepidire leggermente ( non si devono raffreddare altrimenti il caramello si rapprende e non riuscirete a sformarli) e poi capovolgendoli su un vassoio [23]. Ponete i cupcake su una piatto di portata e guarniteli al centro con una ciliegia sciroppata [24].