Siete in cerca di dolcetti golosi da gustare durante le vostre pause oppure da preparere come merenda per i vostri bambini? Dopo la torta Mars, oggi vi presentiamo i Nutellotti, piccoli biscotti realizzati con un impasto profumato a base di Nutella, che ricordano i biscotti thumbprint. I Nutellotti sono caratterizzati da un cuore cremoso, avvolto da un impasto morbido a cui è davvero difficile resistere: assaggiandoli, sarete piacevolmente colpiti dalla dolce sorpresa che troverete al loro interno! Ciascun biscottino è poi completato da una croccante granella di nocciole posta su piccoli e graziosi ciuffetti di Nutella: servite i Nutellotti accompagnandoli con un buon tè caldo o con un caffè e vedrete che la loro bontà vi conquisterà al primo assaggio!