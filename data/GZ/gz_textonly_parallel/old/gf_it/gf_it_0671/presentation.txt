La sogliola alla mugnaia (o “a la meuniere” in francese) è una ricetta classica e davvero semplicissima; la definizione "alla mugnaia"  indica un metodo di preparazione del pesce a carne bianca (sogliola, branzino, trota, nasello, etc.) che consiste nell’infarinatura e nella successiva rosolatura nel burro.Il pesce viene poi condito con succo di limone e una spolverata abbondante di prezzemolo tritato.Per cuocere la sogliola alla mugnaia abbiamo utilizzato del burro chiarificato, che si brucia difficilmente anche a temperature alte.