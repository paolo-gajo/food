Per preparare le sogliole alla mugnaia iniziate pulendo, spellando e lavando le sogliole, poi sgocciolatele ed asciugatele delicatamente [1]. Per vedere come fare clicca sulla nostra Scuola di Cucina.Procedete quindi con la chiarificazione del burro; questa operazione permetterà al burro di non bruciarsi durante la cottura!Immergete le sogliole nel latte [2] e poi passatele nella farina su entrambi i lati [3].
Adagiatele quindi in un padella con il burro chiarificato [4], facendole cuocere 3-4 minuti per parte finchè risultino ben dorate su ogni lato: fate molta attenzione a non rompere le sogliole quando le girate!Intanto spremete e filtrate il succo di un limone [5] e tritate il prezzemolo con un coltello [6].Quando le sogliole saranno pronte, salatele, irroratele con il succo di limone e cospargetele di prezzemolo tritato.Servite le sogliole alla mugnaia immediatamente decorando il piatto con fette o spicchi di limone e ciuffi di prezzemolo!