Le abbiamo messe nelle torte salate, nei risotti e nella pasta, ma non solo, le abbiamo gustare semplicemente gratinate al forno, usate per fare le polpette e poi le abbiamo anche frullate per crearne un pesto: stiamo parlando delle zucchine, gli ortaggi più versatili della bella stagione. E dopo averle gustate in tutte queste prelibate ricette abbiamo deciso di farle a fette e farcirle con un ripieno saporito e filante per creare degli appetitosi involtini di zucchine al forno. Il risultato è un finger food accattivante e genuino che stuzzicherà il palato dei vostri ospiti in una delle vostre cene tra amici della bella stagione! Provateli anche nella versione di mare farcita con i gamberi.