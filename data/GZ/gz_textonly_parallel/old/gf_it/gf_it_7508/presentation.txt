Piccole, tonde, sfiziose e invitanti solo a guardarle: le polpette ci piacciono proprio in tutti i modi e tutte le varianti. Quelle di pesce poi sono perfette per stuzzicare l'appetito nelle cene a tema "marino", prima degli spaghetti allo scoglio o di risotti con frutti di mare. Semplicissime da preparare, morbide dentro e fragranti fuori, le polpette di tonno e patate servite calde sono una vera libidine... i vostri ospiti si delizieranno con il loro gusto fresco dato dalla scorza di limone nell'impasto e piaceranno sicuramente a tutti! Preparate le polpette di tonno e patate in abbondanza, magari insieme alla variante con tonno e ricotta, e servitele per la vostra festa o per un aperitivo tra amici! 