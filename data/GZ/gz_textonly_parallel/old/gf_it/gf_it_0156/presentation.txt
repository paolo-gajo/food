Il risotto ai frutti di mare è un piatto evergreen della cucina italiana che riesce a mettere d'accordo tutti da Nord a Sud. Come mai? Semplicemente perché è un piatto buono, raffinato e per nulla difficile! L'unica cosa più complessa è la pulizia di tutti i frutti di mare, ma come al solito vi spieghiamo passo passo come procedere! Il risotto ai frutti di mare è il piatto perfetto quando si vuole accogliere amici e parenti con un primo di classe. Una valida alternativa alla versione sicula con il cous cous o addirittura ai paccheri! Forchettata dopo forchettata sentirete l'armonia dei sapori e i profumi del mare uniti in un sodalizio gustativo davvero sbalorditivo.