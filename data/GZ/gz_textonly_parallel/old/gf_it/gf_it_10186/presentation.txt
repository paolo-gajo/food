Pinoli, cannella, limone... sapori e aromi per "birbanti"! Sono i profumatissimi gusti che si sprigioneranno all'assaggio dei tipici biscotti umbri, i birbanti appunto. Si tratta di piccoli dischetti morbidi dentro e croccanti fuori tipici di questa regione, cuore d'Italia. Sono diverse le specialità umbre che vi abbiamo proposto nel tempo: dai più classici cannelloni perfetti come piatto principale della domenica o la bandiera, un contorno a base di peperoni, cipolle e pomodori. Sapori di una volta che sopravvivono alla modernità e sanno di buono come questi deliziosi biscottini birbanti: facili da realizzare, uno tira l'altro!