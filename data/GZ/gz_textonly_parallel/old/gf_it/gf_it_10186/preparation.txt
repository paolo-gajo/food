Per preparare i birbanti grattugiate la scorza di 2 limoni. Poi montate a neve gli albumi con 50 g di zucchero preso dalla dose totale [1]. Mescolate lo zucchero restante con la farina [2], la cannella [3],
40 g di pinoli [4] e il sale [5]. Aggiungete anche le scorze del limone grattugiate [6] e mescolate. 
Versate questo mix negli albumi montati poco alla volta[7], mescolando delicatamente per non far smontare il composto [8] [9].
Prendete una leccarda foderata con carta forno; prelevate un cucchiaino di impasto alla volta [10] e con un altro cucchiaio aiutatevi a distribuirlo sulla leccarda, distanziando un mucchietto dall'altro di alcuni centimetri [11] [12].
Con questo impasto otterrete circa 22 biscotti. Cospargeteli con la restante dose di pinoli [13]. Infornate in forno già caldo a 180° per circa 20 minuti, nel ripiano medio. Una volta pronti [14], lasciate raffreddare su una gratella prima di servire i vostri birbanti [15].