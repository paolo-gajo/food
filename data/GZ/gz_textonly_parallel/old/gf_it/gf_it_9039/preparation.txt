Per preparare i pomodori ripieni di riso, patate e cozze come prima cosa realizzate il brodo vegetale, senza salarlo. Poi passate a pulire le cozze. Sciacquate le cozze sotto l’acqua corrente [1]. Con il dorso della lama di un coltello eliminate tutte le incrostazioni di colore bianco presenti sul guscio [2] e staccate manualmente la barbetta, o bisso, che fuoriesce dalle valve [3]. 
Sempre sotto l’acqua fresca corrente e utilizzando una paglietta d'acciaio (oppure una spazzola rigida), sfregate energicamente le cozze per eliminare ogni impurità [4]. Scaldate in un'ampia padella un filo di olio con uno spicchio di aglio intero [5], quindi unite le cozze [6]. 
Coprite con il coperchio [7] e cuocete a fuoco dolce per farle aprire, ci vorranno circa 5 minuti. Quando le valve saranno aperte, spegnete il fuoco [8] e lasciatele raffreddare. Tenete da parte le cozze e occupatevi dei pomodori: scegliete pomodori tondi, lavateli poi tagliate le calotte che conserverete per la guarnizione [9]. 
Svuotate l’interno aiutandovi con un cucchiaio e raccogliete la polpa in una ciotola [19]. Salate l’interno dei pomodori [11] e capovolgerli su una gratella [12]. Lasciateli scolare. 
Nel frattempo lavate le patate, sbucciatele e tagliatele prima a fette [13] e poi in dadini piccolissimi [14]. Per non farle annerire conservatele in una ciotola colma di acqua fredda [15]. 
Pulite ora le cozze, estraendo il frutto dal guscio [16]. Filtrate poi il liquido di cottura [17] e tenetelo da parte. Tritate finemente mezza cipolla [10]. 
Versate la polpa di pomodoro in un mixer [19] e frullatela. Ponete la cipolla in una padella con un filo di olio e fatela appassire a fuoco dolce [21].
Unite la polpa del pomodoro [22] e poi il riso 11 [23]. Mescolate e aspettate qualche minuto. Versate l’acqua di cottura delle cozze [24], che essendo abbastanza salata insaporirà il risotto.
Versate anche le patate [25] e proseguite la cottura per circa 20 minuti incorporando poco alla volta il brodo vegetale [26], sino a che il riso non sarà cotto [27]. 
A questo punto aggiungete le cozze [28] e mescolate. Assaggiate e regolate di salate se necessario, poi spegnete il fuoco. Distribuite i pomodori svuotati all’interno di una teglia da forno, uno accanto all’altro in modo che possano sostenersi a vicenda [29]. Riempite i pomodori con il risotto [30]. 
Condite con un filo di olio extravergine di oliva e cuocete in forno statico preriscaldato a 180° per circa 30 minuti. Estraete poi la teglia dal forno, posizionate sopra i pomodori le calotte [32] e continuate la cottura per altri 5 minuti in modalità grill. Sfornate un'ultima volta e servite i vostri pomodori ripieni con riso e cozze [33]. 