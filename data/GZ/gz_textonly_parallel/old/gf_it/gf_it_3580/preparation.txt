Per preparare il mini crumble alle verdure e yogurt iniziate dalle verdure. Lavate la melanzana sotto acqua corrente, con un coltello eliminate il peduncolo, tagliatela a fette [1], ricavate dei bastoncini [2] da cui ottenere dadini regolari di 2 cm [3].
Proseguite con i peperoni: lavateli, con un coltello divideteli a metà e togliete il picciolo e i semini interni [4]. Qundi tagliateli a losanghe e poi a dadini sempre di 2 cm [5]. Passate poi alla zucchina: lavatela e spuntatela delle due estremità, quindi riducetela a fette e poi a dadini di 2 cm;
Effettuate la stessa operazione anche per la carota [5], dopo averla mondata e spuntata delle estremità. Tagliare tutte le verdure a dadini della stessa misura servirà a favorire la cottura. Infine sgranate i piselli freschi [8] (se utilizzate quelli surgelati, potete sbollentarli per qualche minuto). In una padella capiente, versate un filo d’olio e aggiungete le melanzane a dadini e le carote. Aggiungete anche i peperoni [9].
Poi versate anche i piselli e sbriciolate a mano la maggiorana direttamente in padella [10]. Lasciate cuocere le verdure per circa 5 minuti e per ultime aggiungete le zucchine [11], perché si cuociono più velocemente delle altre verdure. Aggiustate di sale e pepe, cuocete per altri 5- 10 minuti minuti o fino a quando le verdure risulteranno tenere. Quindi spegnete il fuoc e lasciate da parte. Passate ora a preparare il crumble: in un mixer versate le noci sgusciate e un rametto di rosmarino [12].
Aggiungete la farina a pioggia [13], il Parmigiano grattugiato [14] e il burro freddo a pezzetti [15]. Spolverizzate con il pepe e azionate il mixer.
Fate andare le lame fino ad ottenere un composto sabbioso [16]. Distribuite l'impasto ottenuto su una leccarda foderata con carta da forno, avendo cura di stenderlo su tutta la superficie [17] e cuocete in forno statico preriscaldato a 180° per 10-15 minuti (160° per 5-10 minuti se forno ventulato). Quando sarà cotto il crumle risulterà dorato [18]; estraete la leccarda dal forno, fate raffreddare a temperatura ambiente.
Una volta freddo, potete rompere il crumble con le mani e per poi utilizzarlo nella composizione dei bicchierini [19]. Infine completate la ricetta preparando la salsa a base di yogurt greco: mondate la cipolla rossa, togliete lo strato più esterno, ponetela su un tagliere e tagliatela a fette sottoli [20], che potete anche triturare per favorire la cottura. In una padella antiaderente, fate sciogliere il burro a fuoco bassissimo, quindi versate la cipolla, fatela saltare per qualche istante e aggiungete lo zucchero di canna [21].
Mescolate con un cucchiaio di legno [22]. Cuocete qualche minuto a fuoco dolce finche la cipolla non risulterà morbida e caramellata. Poi spegnete il fuoco. In una ciotolina versate lo yogurt greco total 0% e aggiungete la cipolla caramellata intiepidita [23], aggiustate di sale e mescolate bene gli ingredienti. Ora potete iniziare a comporre i vostri mini crumble in bicchierini da circa 100 ml ciascuno; noi abbiamo usato dei vasetti a chiusura ermetica, che sono contenitori originali e facili da trasportare se si decide di fare un pic-nic oppure per portarli a casa di amici. Versate sul fondo di ciascun vasetto circa 40 gr di crema di yogurt e cipolle caramellate [24].
Poi create uno strato con 50 g di verdure saltate [25] e infine completate cospargendo circa 10 g di crumble [26]. I mini crumble alle verdure e yogurt sono pronti: serviteli come orginale antipasto [27]!