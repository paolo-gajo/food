Soffici e ripieni, con un solo morso si scorpre l'interno cremoso e goloso: sono i muffin con il cuore. Dolci monoporzioni realizzate con l'impasto degli american muffin da gustare a merenda, a colazione ma soprattutto da realizzare per le occasioni speciali come San Valentino! Chi resiste infatti ad un cuore scioglievole di cioccolato fondente? Conquisterete tutti con la bontà dei muffin con il cuore e voi stessi ne sarete conquistati per la semplicità con cui si realizzano. Se poi vorrete alzare l'asticella della difficoltà, potete realizzare il cuore con un cioccolatino fondente realizzato da voi come vi spieghiamo passo passo! In ogni caso i muffin con il cuore saranno un successo, preparatene una bella scorta, anche in altre varianti al cioccolato, alle mele per gli amanti dei dolci alla frutta, profumatissimi al limone e ripieni di crema pasticcera che ricordano la classica torta della nonna. Non vi resta che scegliere la vostra ricetta preferita... o amarle tutte!