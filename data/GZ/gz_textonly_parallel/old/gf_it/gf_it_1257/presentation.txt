Con l’arrivo delle belle giornate soleggiate, si ha sempre più voglia di gustare piatti freddi e allettanti per stuzzicare l’appetito. Immancabili sulle nostre tavole estive, le insalate rappresentano la giusta nota fresca, leggera e nutriente di cui abbiamo bisogno, ricche di ingredienti genuini, sostanziosi e perché no… anche sfiziosi! Come la ricetta che vi proponiamo qui: l’insalata di farro e gamberi, un’esplosione di gusti e consistenze: protagonista indiscusso di questo piatto il farro, un cereale antico dalle numerose proprietà benefiche, valido sostituto di pasta o riso. L’insalata di farro e gamberetti è un mix che mette insieme la più tradizionale insalata di riso e una vivace insalata di gamberi, da gustare tutti i giorni, perfetta da portare con sè o da servire per una cena o un pranzo all'aperto!