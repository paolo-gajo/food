Se siete alla ricerca di un primo piatto di pesce che inebri i vostri sensi e porti in tavola il vero gusto del mare, la ricetta di oggi fa proprio al caso vostro: il risotto alla pescatora. Si tratta di un primo piatto classico della cucina italiana, che ristoranti e famiglie declinano a seconda del pescato del giorno o delle preferenze. Lo Chef Giancarlo Morelli si è spinto verso le più belle coste italiane e nella sua rete di sapori sono finiti gamberi, calamari, vongole e tenerissime triglie. Con la sua sofisticata base di riso carnaroli, il brodo di pesce aromatizzato al finocchio per esaltarne i sapori e la freschissima coulis di pomodorini, questo risotto alla pescatora sarà un successo. Un giro di olio al prezzemolo et voilà: il risotto alla pescatora è pronto per entrare in scena e raccogliere gli applausi!