Le schiacciate con torretta di verdure e fonduta sono uno stuzzichino originale e saporito, che sarà apprezzato moltissimo da tutti i vegetariani perché a base di verdure grigliate e formaggi. Per preparare le schiacciate con torretta di verdure e fonduta bastano pochi minuti, giusto il tempo di grigliare le zucchine, le melanzane e i peperoni, e realizzare una fonduta di fontina e panna. Non resterà che impilare a mò di torretta, quadrati di verdure alternati a quadratini di emmentaler e completare con un cucchiaio di fonduta e una macinata di pepe nero. Le schiacciate con torretta di verdure e fonduta sono uno sfizioso e saporito finger food ideale per l’aperitivo!