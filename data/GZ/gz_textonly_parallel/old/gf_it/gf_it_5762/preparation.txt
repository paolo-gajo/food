Per preparare le schiacciate con torretta di verdure e fonduta, iniziate a preparate la fonduta: tagliate la fontina a dadini grossolani (1-2) e mettetela in un pentolino con la panna [3]. Lasciate cuocere a fuoco dolce fino a quando gli ingredienti non saranno ben amalgamati.
Intanto che la fonduta cuoce, lavate e tagliate a fette abbastanza spesse, con l'aiuto di una mandolina, la zucchina [4] e la melanzana [5]. Lavate poi il peperone e tagliatelo in quarti, privandolo dei semi, del picciolo e dei filamenti binachi interni [6].
Grigliate su una padella antiaderente le verdure una per volta (7-8-9) in modo che siano ben dorate da entrambe le parti.
Appena tutte le verdure saranno pronte, tagliatele a quadrati del lato di circa 3 cm [10] e fate la stessa cosa con le fette di emmentaler [11]. Siamo pronti per comporre la torretta di verdure: prendete 12 schiacciate e su ognuno pontere un quadrato di melanzana, poi una fetta di formaggio [12],
proseguite con un quadrato di peperone [13], un'altra fetta di formaggio e terminate con un quadrato di zucchina [14]. Riscaldate la fonduta e insaporitela con del pepe, quindi ponete un cucchiaio di essa su ogni schiacciata [15] e completate con una macinata di pepe nero. Ecco pronte le vostre schiacciate con torretta di verdure e fonduta!