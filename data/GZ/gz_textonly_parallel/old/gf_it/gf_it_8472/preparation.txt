Per realizzare la torta salata agli spinaci per prima cosa preparate la pasta brisè: in una ciotola versate la farina e il burro freddo a tocchetti [1], lavorate l’impasto con la punta delle dita per ottenere una consistenza sbriciolata [2] e aggiungete il sale [3]. 
Unite anche il pepe [4] e poi versate l’acqua fredda a filo [5], continuando a mescolare, sino ad ottenere un composto uniforme [6]. 
Trasferitelo su una spianatoia e formate un panetto. Avvolgetelo con la pellicola [8] e ponetelo in frigorifero a rassodare per circa 1 ora. Intanto spuntate il cipollotto e affettatelo [8]. In un tegame versate un filo di olio, aggiungete il cipollotto e lasciate rosolare per un paio di minuti [9].
A questo punto aggiungete gli spinaci lavati [10]; coprite con il coperchio [11] e cuocete così per 5 minuti [12].
A cottura ultimata, salate e pepate [13]. Tenete da parte. Riprendete il panetto di pasta brisè e stendetela su una spianatoia leggermente infarinata [14], fino ad ottenere uno spessore di circa 1 mm [12]. 
Imburrate uno stampo da crostata del diametro di 22 cm. Adagiate sopra la sfoglia, con l'aiuto del mattarello [16] e fatela aderire bene al fondo e ai bordi, quindi ritagliate la pasta in eccesso [17]. La base della torta salata è pronta [18]. 
Preparate ora il ripieno: nel bicchiere di un mixer versate le uova e la panna [19]. Frullate tutto con il mixer a immersione [20]. Tagliate a piccoli cubetti il formaggio [21]. 
Adagiate metà degli spinaci sulla base di brisee [22]. Versate la royale all'interno [23] e aggiungete il formaggio a cubetti [24].
Unite anche le foglioline di timo [25] ed i restanti spinaci [26], disponendoli in maniera omogenea [27].
Stendete la brisee rimasta e realizzate delle strisce larghe circa 2 cm [28]. Decorate la torta salata con le strisce ottenute, formando delle losanghe [29] ed infornate in forno statico preriscaldato a 180° per 55 minuti. A cottura ultimata sfornate la vostra torta salata agli spinaci [30] e lasciatela intiepidire prima di sformarla e servirla.