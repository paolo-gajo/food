Per preparare il pesto di zucchine lavate le zucchine, privatele delle estremità [1] e, con l’aiuto di una grattugia dai fori larghi, sminuzzatele [2]. Ponete le zucchine grattugiate in un colino [3], salatele leggermente e lasciatele riposare per 30 minuti, così che perdano il liquido in eccesso.
Quindi versatele nel mixer [4] insieme ai pinoli [5] e alle foglie di basilico precedentemente pulite con un panno asciutto [6].
Aggiungete il Parmigiano grattugiato [7], il Pecorino [8] e una parte dell'olio [9]. Quindi azionate il mixer e frullate per qualche secondo.
Aggiungete la parte restante di olio [10] e frullate fino ad ottenere una crema omogenea [11]. Trasferite il composto in una ciotola [12] e utilizzate il pesto di zucchine secondo le vostre necessità.