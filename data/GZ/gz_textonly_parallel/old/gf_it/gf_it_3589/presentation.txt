I krapfen saltati con patate e Emmentaler sono degli sfiziosi bocconcini di pasta croccante, fritti e ripieni di saporito formaggio filante. La ricetta dell’impasto lievitato è proprio come quella dei classici krapfen dolci, a base di farina e patate lesse schiacciate, che lo rendono morbidissimo e soffice, ma l’aggiunta di un pizzico di sale in più permette di avere una versione salata di queste golose frittele. Un morbido cuore di Emmentaler filante rende i krapfen salati davvero irresistibili!