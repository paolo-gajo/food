Per preparare il cous cous tonno e zucchine per pima cosa lavate le zucchine sotto l'acqua corrente [1], quindi spuntatele e grattugiatele con una grattugia a fori larghi [2]. Mondate e tritate finemente lo scalogno [3]. 
In una padella versate un filo di olio e lo scalogno [4] stufatelo a fiamma dolce per 5 minuti [5], poi versate le zucchine [6] e cuocete per circa 5 minuti a fuoco medio. 
Salate e pepate a metà cottura [7], proseguite e una volta pronte spegnete il fuoco e tenete le zucchine da parte [8]. In una pentola versate l’acqua, il sale [9] 
un filo di olio di oliva [10] e portate a bollore. Spegnete il fuoco versate il cous cous [11] e la paprika ([12]. 
Mescolate [13], coprite con una coperchio e lasciate riposare per 5-6 minuti. Trascorso il tempo di riposo sgranate il cous cous con una forchetta per separare i chicchi [14]. Trasferite il cous cous in una ciotola [15]. 
Incorporate anche le zucchine e il tonno [16]. Infine insaporite con le foglioline di basilico spezzettate a mano [17]. Il cous cous è pronto per essere servito [18].