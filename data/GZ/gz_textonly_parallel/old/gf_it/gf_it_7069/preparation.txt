Per preparare gli spiedini di verdure iniziate a pulire i funghi e tagliateli a metà [1], lavate tutte le verdure e tagliate a rondelle da 1 cm la zucchina [2], affettate la melanzana e dividete in quarti ciascuna fetta [3], sempre dello spessore di 1 cm ,
tagliate infine anche i peperoni ricavando dei rettangoli delle proporzioni delle altre verdure [4]. Spennellate con l’olio una griglia capiente e cuocete a fuoco vivace le verdure [5]. Intanto preparate la salsa mettendo nel mixer le foglie di prezzemolo, i capperi [6], l’olio,
il succo di limone [7] e l’aglio, tritate tutti gli ingredienti fino ad ottenere un composto cremoso [8]. Iniziate ora a comporre gli spiedini inserendo una foglia di prezzemolo e poi il resto dei componenti alternandoli: i pomodori , le zucchine, i peperoni,le melanzane, i funghi e i bocconcini di mozzarella. Ponete gli spiedini su un piatto di portata e accompagnateli con la salsa di prezzemolo e capperi.