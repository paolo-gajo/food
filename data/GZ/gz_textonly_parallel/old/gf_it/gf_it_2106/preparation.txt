Per preparare la torta umida con pere al cioccolato come prima cosa sbucciate le pere [1]. Tagliatele poi a spicchi, eliminate il torsolo centrale [2] e ricavate delle fettine piuttosto spesse [2]. In una ciotola capiente versate le uova, lo zucchero [3]
e la cannella [4]. Lavorate il tutto con uno sbattitore elettrico [5] fino ad ottenere un composto ben montato. A questo punto unite la farina [6]
e continuate a sbattere [7], versate poi anche il latte a filo sempre con lo sbattitore in azione [8]. Sciogliete burro e cioccolato fondente a bagnomaria [9],
mescolando spesso [10]. Versatelo poi all'interno del composto appena realizzato [11] e mescolate con una spatola [12].
Imburrate poi uno stampo di ceramica da crostata da 30 cm [13] e disponete le fettine di pera a raggiera (14-15).
Versate sopra il composto appena preparato (16-17) e cuocete in forno statico preriscaldato a 180° per 25 minuti.
Nel frattempo preparate anche la glassa; spremete il succo di limone in una ciotola, filtrandolo, aggiungete poi lo zucchero [20] e il cacao [21].
Mescolate il tutto fino ad ottenere una crema liscia [22]. Trascorsi i 25 minuti riprendete la torta dal forno e spargete la glassa su tutta la superficie [23]. Infornate di nuovo in modalità grill per 5 minuti. Poi sfornate [24] e lasciatela raffreddare completamente prima di servirla.