Per preparare il carpaccio di pesce spada con salsa verde alla senape iniziate preparando la salsina: ponete in un mixer il mazzetto di prezzemolo, aggiungete quindi i pinoli [1], un cucchiaio di aceto di vino bianco [2] e l'olio extravergine di oliva e frullate fino ad ottenere una salsa omogenea e cremosa;
versate la salsa ottenuta in una ciotolina, aggiustate di sale [4] e unite due cucchiaini di senape all’antica [5], mescolate bene per amalgamarla. E’ importante che non mettiate la senape all’antica nel frullatore insieme agli altri ingredienti, poiché non dovete sminuzzare i suoi semini, che devono rimanere invece interi e croccanti.Disponete il carpaccio di pesce spada su un letto di insalatina, spennelatelo con dell'olio per evitare che secchi [6] e cospargetelo con la salsa appena preparata, lasciate insaporire il tutto per 20 minuti e poi servite, meglio se a temperatura ambiente.