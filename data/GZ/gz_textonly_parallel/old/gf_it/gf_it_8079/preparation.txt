Per preparare le sfoglie classiche con fave, pancetta e pecorino iniziate a sgranare le fave fresche [1], poi togliete la pellicina che le riveste facendo una leggera pressione con le dita [2], raccoglietela in una ciotolina e condite con olio [3], sale e pepe a piacere. In alternativa alle fave fresche potete utilizzare quelle secche, lasciandole a bagno per almeno 12 ore e lessandole per un paio d'ore o fino a quando si saranno cotte e ammorbidite.
Poi riducete il guanciale o la pancetta dolce a striscioline sottili [4]; scaldate una padella antiaderente con un filo d'olio poi aggiungete le striscioline di pancetta [5]. Fate rosolare a fuoco vivace per qualche minuto. Intanto ricavate dalla forma di pecorino delle scaglie con una grattugia [6] o con un coltellino.
Quando la pancetta sar√† ben rosolata, spegnete il fuoco e componete le vostre sfoglie: versate un cucchiaino di fave [7], aggiungete una o due striscioline di pancetta aiutandovi con una pinza da cucina [8] e poi qualche scaglia di pecorino. Servite le vostre sfoglie classiche con fave, pancetta e pecorino [9]!