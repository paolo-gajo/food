Per realizzare le mele cotte al forno per prima cosa tagliata a spicchi il limone e tenetelo da parte [1]. Private le mele della buccia utilizzando un pelaverdure [2]. Eliminate il torsolo e i semini interni [3] con l'apposito levatorsolo, quindi togliete eventuali residui di buccia con un coltellino. 
Passate sulla superficie delle mele sbucciate, uno spicchio di limone, in modo che non anneriscano [4]. Versate lo zucchero di canna in una ciotola e rotolate qui le mele in modo che lo zucchero aderisca su tutta la superficie [5]. Appoggiate le mele su una pirofila da forno che le contenga bene [6]. 
Spolverizzate sulla superficie lo zucchero di canna rimasto, facendolo penetrare anche nella parte interna della mela [7]. Distribuite con un setaccio la cannella [8] e versate l'acqua sul fondo della pirofila [9], per evitare che le mele si attacchino o che lo zucchero bruci. Cuocete le mele nel forno statico preriscaldato a 200째C per 30 minuti.
Trascorso il tempo di cottura indicato, estraete la pirofila e colate sulla superficie delle mele 1 cucchiaio di miele [10], per farle diventare ancora pi첫 lucide. Infornate nuovamente per altri 10 minuti, sempre a 200째C. A fine cottura, sfornate la pirofila con le mele cotte al forno e spolvizzate con lo zucchero [11], per renderle ancora pi첫 invitanti. Servite le mele cotte al forno ancora calde, irrorate con il fondo di cottura [12].