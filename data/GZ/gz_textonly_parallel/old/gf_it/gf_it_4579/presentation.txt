Le fettuccine con carciofi e pancetta sono un primo piatto molto saporito preparato con le fettuccine all'uovo, che assorbono il condimento alla perfezione! Quando si ha a disposizione un’eccellente base, sono sufficienti pochi e semplici ingredienti come in questo caso carciofi e pancetta per ottenere una portata gustosa e di grande effetto. La ruvidezza della pasta, l’amarognolo dei carciofi e la sapidità della pancetta sono esaltati dallo zafferano, che conferisce anche una stupenda sfumatura ambrata al piatto.Proponete le fettuccine con carciofi e pancetta in un’occasione particolare e otterrete una standing ovation!