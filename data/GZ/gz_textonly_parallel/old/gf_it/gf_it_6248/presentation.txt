Le sfogliatine alle mele sono delle piccole delizie da assaporare, il dessert perfetto per addolcire la colazione, uno spuntino o una merenda sfiziosa: fettine di mele tagliate sottili, ricoperte da confettura di pesche, adagiate su rettangoli di soffice sfoglia. La pasta sfoglia unita alla frutta d'estate o d'inverno, soprende sempre per la sua dolcezza e facilità di preparazione. Tante le accoppiate vincenti ad esempio con le pesche o le albicocche, oppure farcita semplicemente con crema pasticcera come nelle sfogliatelle facili. Con le mele invece ci si può proprio sbizzarrire per creare graziose roselline oppure invitanti tortini, in un abbinamento delicato che non delude mai. Servite le sfogliatine alle mele accompagnandole con un buon caffè, cappuccino o succo di frutta e sentirete che bontà!