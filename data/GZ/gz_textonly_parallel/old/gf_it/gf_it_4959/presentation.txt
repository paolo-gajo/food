Uno degli abbinamenti più classici e gustosi dell’estate è senz’altro quello del prosciutto crudo con i fichi, dove il dolce e il salato si incontrano in un connubio di sapori piacevolmente contrapposti. Sono tante le ricette con fichi e crudo a cui ispirarsi per creare antipasti sfiziosi e portate fresche e gustose come il nostro stuzzicante panino ai fichi.Oggi vi proponiamo di provare l'abbinamento dei due ingredienti in una versione appetitosa: la focaccia al crudo e fichi, uno snack saporito e sostanzioso da offrire come merenda salata o come aperitivo. Questa ricetta è perfetta per chi non vuole rinunciare al gusto delle focacce casalinghe anche nella stagione estiva!