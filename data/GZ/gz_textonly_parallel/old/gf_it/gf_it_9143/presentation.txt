Quanti modi ci sono per preparare una buona torta di mele? E' un dolce sempre raffinato, un delizioso fine pasto ma soprattutto ideale per un ottimo risveglio a colazione! Oggi vi proponiamo una versione davvero speciale: la torta di mele invisibili! Le mele, infatti, vengono frullate e aggiunte all'impasto così che non si vedano, ma si senta già alla prima fetta tutto il loro aroma, il profumo e la scioglievolezza che donano al dolce. Per realizzare la torta di mele invisibili e renderla ancora più cremosa, abbiamo scelto la farina di riso e l'amido di mais per realizzare l'impasto, al posto della farina di frumento!