Per preparare il pesto di peperoni, iniziate dalla cottura dei peperoni al forno per rendere più facile l'eliminazione della pelle: ponete i peperoni rossi interi precedentemente lavati su una leccarda foderata con carta da forno; cuoceteli in forno statico prriscaldato a 220° per 20-25 minuti. Una volta cotti [1], chiudeteli in un sachetto per alimenti [2] per almeno 15 minuti, poi spellateli [3]
privateli del torsolo e dei semini interni e tagliate le falde a metà [4]. Ponete i peperoni nel mixer [5], unite anche i pinoli [6]
le foglie di basilico pulite precedentemente con un panno [7]; aggiungete mezzo spicchio di aglio sbucciato [8], le mandorle pelate [9]
e il parmigiano grattugiato [10]. Versate anche l'olio [11], un pizzico di sale [12]
quindi azionate il mixer [13] e frullate tutto fino ad ottenere un composto omogeneo [14]. Il vostro pesto di peperoni è pronto per essere utilizzato [15] come condimento per primi piatti o da accompagnare a del pane bruscato.