È spesso protagonista di molti film americani e cartoni animati, è soffice come un batuffolo di cotone e il suo colore originale è bianco ma può assumere anche altre tonalità che variano a seconda della fantasia. È dolce e anche profumato... insomma se state pensando allo Stay Puft Marshmallow Man dei Ghostbusters siete fuori strada… o quasi! Tenetevi pronti perché oggi vi spieghiamo come preparare i marshmallow! I bambini li adorano e in genere i grandi si accodano alla degustazione di questi soffici dolcetti che potrete finalmente preparare da voi, giusto in tempo per la calza della Befana o per offrirli per una festa di compleanno! Curiosi? Bene! Allora allacciate il grembiule!