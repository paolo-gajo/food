Per realizzare la rana pescatrice in guazzetto prima cosa iniziate a preparare il sugo. Mondate e tritate lo scalogno [1]. In una casseruola versate lo scalogno tagliato finemente, l’olio e l'aglio [2]. Stufate lo scalogno a fuoco basso, per circa 5-6 minuti. Versate la passata di pomodoro [3] 
salate, aggiungete un pizzico di bicarbonato per togliere l’acidità del pomodoro [4]. Abbassate il fuoco e lasciate cuocere per 25-30 minuti con il coperchio [5]. Trascorsi 20 minuti tagliate la rana pescatrice al centro [6] 
ed eliminate togliete la lisca centrale [7]. Togliete residui di pelle [8] e tagliatela a tocchetti delle stesse dimensioni, circa un paio di cm [9]. 
In un'altra padella versate un filo di olio e l’aglio, scaldate a fuoco dolce per insaporire [10]. Togliete l’aglio [11] e adagiate i bocconcini di rana pescatrice [12].
Sfumate con il vino bianco [13] e lasciate evaporare. Intanto eliminate lo spicchio d'aglio dal sugo [14] e aggiungete il pesce [15]. 
Aggiustate di sale e pepe, coprite con un coperchio [16] e lasciate cuocere per circa 8-10 minuti. Aromatizzate con il prezzemolo tritato finemente [17]. Servite la rana pescatrice in guazzetto ben calda con del pane tostato [18].