La crostata di riso è un dolce delizioso e semplice, in questa ricetta due delle preparazioni casalinghe più conosciute ed amate si incontrano per creare una torta dal gusto unico: la pasta frolla e il risolatte. La crostata di riso, infatti, altro non è che un involucro croccante di frolla che racchiude una farcitura saporita e morbida a base di risolatte aromatizzato con la scorza di arancia, la vaniglia e la cannella. Il risultato è una torta profumata, ideale da gustare per concedersi un break sfizioso oppure da offrire ai bambini per una merenda sana e nutriente ma soprattutto golosa, li conquisterete al primo morso!