Per realizzare il pesto di broccoli lavate i broccoli dividete le cimette dal gambo centrale [1] e fatele sbollentare per 5 minuti (2-3),
poi scolatele [4] e versatele in una ciotola colma di acqua e ghiaccio [5] per farle raffreddare e mantenere vivo il colore. Quando i broccoli si saranno raffreddati scolateli dall’acqua ghiacciata e asciugateli con un panno carta [6].
Trasferite i broccoli nel mixer [7], aggiungete le foglie di basilico [8], le mandorle pelate [9],
i pinoli [10], il Grana Padano DOP reggiano grattugiato [11], e metà dell’olio extravergine di oliva [12].
Azionate le lame per frullare tutti gli ingredienti [13] e aggiungete a filo il restante olio [14], se il composto dovesse risultare troppo asciutto aggiungete altro olio. Il pesto deve risultare cremoso [15], una volta pronto lo potrete utilizzare per condire la pasta.