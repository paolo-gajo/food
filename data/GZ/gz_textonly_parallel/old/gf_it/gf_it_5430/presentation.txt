Quando si parla di chips vengono subito in mente quelle croccantissime, forse tra le ricette con le patate più sfiziose! Anche con le zucchine si può: ecco le nostre chips di zucchine croccanti! La vera svolta è che non si tratta di una ricetta fritta, le chips vengono cotte al forno! Grazie alla semplice infarinatura e con solo un filo d'olio otterrete un isultato eccellente: croccanti fuori e morbide dentro, gustosissime e leggerissime come stuzzicante aperitivo o come snack salato! Con le chips di zucchine croccanti potrete anche accompagnare piatti di carne e di pesce. 