L'insalata di polpo con finocchi e arance è una rivisitazione della versione più classica. Un'idea sfiziosa per portare a tavola un antipasto leggero e gustoso, perfetto anche da proporre nei giorni di festa. L'aggiunta delle arance e dei finocchi darà un tocco invernale al piatto, una nota fresca e agrumata che lo renderà davvero gourmet! Quest'insalata è semplice da preparare e si accompagnerà benissimo con il vostro menù a base di pesce... quindi perchè non iniziare la cena della Viglia con questo antipasto? I vostri ospiti apprezzeranno sicuramente questa novità! 