Per preparare i biscotti salati senza glutine versate in una ciotola capiente la farina di mais e la farina di riso [1]. Unite il Grana Padano DOP grattugiato [2] e il sale [3]. Mescolate le polveri con un cucchiaio.
Aggiungete l’uovo [4] e amalgamatelo al composto [4], poi unite il burro [5] e impastate velocemente con le mani [6].
A questo punto aggiungete il rosmarino tritato [7] e le olive tagliate a pezzetti [8] e impastate con le mani per incorporarle al composto [9].
Versate l’impasto ottenuto su un piano di lavoro spolverizzato con farina di mais e infarinatelo anche in superficie [10], poi stendetelo con il mattarello [11] per formare un rettangolo dello spessore di 4 mm. Ritagliate i biscotti utilizzando un coppapasta del diametro di 6 cm, reimpastando man mano i ritagli e stendendoli nuovamente per formare altri biscotti: con queste dosi dovreste ottenerne circa 22 [12].
Sistemate i biscotti su una leccarda foderata con carta forno [13] e cuocete in forno ventilato preriscaldato a 180°, posizionandola sul ripiano centrale. Quando saranno dorati, sfornate i vostri biscotti salati senza glutine [14] e lasciateli intiepidire prima di servirli [15]!