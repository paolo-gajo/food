Per realizzare i tortini ai pistacchi e Nutella®, iniziate preparando l’impasto: inserite il burro in una ciotola capiente, versate lo zucchero [1] e cominciate a lavorare il composto con uno sbattitore elettrico [2]. Setacciate all'interno della ciotola la farina 00 [3],
la farina di pistacchi [4] e il lievito [5] continuate a lavorare per amalgamare bene il tutto [6].
Quando le polveri saranno state incorporate nel composto, aggiungete l'uovo [7] e il latte a filo mantenendo sempre le fruste in funzione [8] fino a quando non otterrete un impasto omogeneo [9].
Imburrate 6 stampini di 10 cm di lunghezza e 6 cm di larghezza [10], trasferiteli su una leccarda foderata con carta forno e riempiteli con una cucchiaiata di impasto ciascuno [11]. Cuocete i tortini nel forno statico preriscaldato a 160° per circa 45 minuti, posizionando la leccarda sul ripiano medio. Una volta cotti [12], lasciate raffreddare i tortini all’interno degli stampini.
A questo punto sformate i tortini e divideteli a metà orizzontalmente utilizzando un coltello seghettato [13]. Spalmate una delle metà con 9 grammi di Nutella® [14], poi ricoprite con l’altra metà. Guarnite metà della superficie con lo zucchero a velo aiutandovi con un tarocco o un foglio di carta forno [15],
poi guarnite l’altra metà con 4 grammi di Nutella® [16] e cospargete un po’ di granella di pistacchi sulla linea divisoria [17]. Procedete in questo modo per assemblare tutti i tortini ai pistacchi e Nutella® e servite [18]!