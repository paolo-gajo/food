Semplice e genuino il risotto agli asparagi è il piatto che esalta al meglio il gusto corposo e inconfondibile di questi saporiti ortaggi primaverili. Per rendere più cremoso il piatto, oltre alla tipica mantecatura con burro e formaggio grattugiato, immancabile nei risotti, abbiamo realizzato una crema di asparagi liscia e vellutata. Per la cottura del riso abbiamo utilizzato un brodo di verdure arricchito con i gambi degli asparagi, un sapiente e furbo riutilizzo degli scarti che restituirà un risotto ancora più aromatico!