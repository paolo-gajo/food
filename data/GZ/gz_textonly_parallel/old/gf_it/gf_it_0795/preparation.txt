Per preparare il risotto agli asparagi iniziate pulendo gli asparagi: staccate con le mani la parte più dura dell’asparago, che userete per il brodo [1]. Tagliate le punte degli asparagi [2] che serviranno per guarnire il risotto e tagliate a rondelle fini il resto degli asparagi [3]. 
Lavate le verdure per il brodo, quindi tagliate a pezzi grossolani il sedano [4], le carote [5] e la cipolla [6].
Preparate il brodo: versate le verdure in una pentola [7], unite anche gambi duri degli asparagi che avete tenuto da parte [8]. Coprite con acqua e, partendo da acqua fredda cuocete almeno mezz’ora dal bollore. Mondate e tritate finemente lo scalogno [9]. 
Fate rosolare qualche minuto con un filo d’olio [10], aggiungete metà delle vostre rondelle di asparagi [11], fate cuocere un paio di minuti mescolando di tanto in tanto, aggiustate di sale e coprite con un mestolo di brodo [12]. 
Ora lasciate cuocere circa 5 minuti con coperchio [13]. Poi asciate raffreddare [14]. Sbollentate in acqua salata per un paio di minuti le punte di asparagi [15].
Raffreddatele in acqua e ghiaccio [16], in modo che mantengano un bel colore brillante e restino croccanti. Intanto le rondelle di asparagi saranno intiepidite, frullatele con 15 g di olio [17] [18].
Dovrete ottenere una crema liscia e bella verde [19]. Ora avete tutte le componenti per cominciare la cottura del risotto: un tegame largo scaldate un filo d’olio [20]. Fate tostare il riso per 3-4 minuti aggiungendo un pizzico di sale [21].
Bagnate con il brodo [22] fino a coprire il riso e continuate la cottura bagnando al bisogno. A metà cottura circa aggiungete le rondelle restanti di asparagi [23] e continuate a cucinare il risotto aggiustando di sale se necessario. Tenete da parte un paio di cucchiai di crema [24].
Quando mancano 2-3 minuti alla cottura del risotto aggiungete il resto della crema [25]. Terminata la cottura fate riposare coperto due minuti. Mantecate con burro [26], il formaggio grattugiato [27].
Aggiungete una macinata di pepe, un filo d’olio [28] e la restante crema di asparagi [29], rimestate energicamente. Servite il risotto agli asparagi ben caldo guarnendo i piatti con le punte di asparago tenute da parte [30].