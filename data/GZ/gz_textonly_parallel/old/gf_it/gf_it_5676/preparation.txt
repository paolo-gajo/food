Per preparare gli sfilati con crema delicata al tartufo, iniziate dalla crema di patate: lavatele sotto acqua corrente per eliminare il terriccio, quindi mettetele in un tegame capiente e ricopritele di acqua [1]. Fatele cuocere per circa 40 minuti o fino a quando non riuscirete ad infilzarle con i rebbi di una forchetta. Una volta cotte, pelatele e passatele al passaverdure [2] raccogliendo la polpa in una ciotolina. Salate e pepate a piacere quindi trasferite la purea di patate in un tegame capiente e aggiungete la noce moscata grattugiata [3].
A questo punto versate il latte caldo o la panna calda poco alla volta a filo [4] mescolandocon un cucchiaio di legno e fate cuocere a fuoco basso continuando a mescolare fino a che la crema non si sarà addensata (dovrà velare il cucchiaio). Se dovesse rapprendersi troppo potete aggiungere ancora del latte o della panna. Una volta pronta, trasferitela nei bicchierini (potete utilizzare bicchierini da 125 ml o un unico contenitore) e aggiungete le scaglie di tartufo nero [5]. Quindi servite i vostri sfilati accompagnati alla crema delicata al tartufo [6]!