Per preparare la ratatouille come prima cosa lavate tutte le verdure. Poi prendete i peperoni gialli, eliminate il picciolo [1] e divideteli a metà. Eliminate anche eventuali semi e i filamenti interni [2]. Dividete poi ciascuna metà ancora a metà per il senso della lunghezza [3] 
e ricavate dalle striscioline [4]. Ripetete la stessa operazione anche per i peperoni verdi [5]. Passate poi alle melanzane, spuntatele [6] e dividetele a metà. 
Poi con un coltello prelevate solo la parte più esterna con la buccia, evitando così la parte centrale contenente più semi [7]. Ricavate quindi dei rettangolini di un paio di cm [8]. Poi prendete anche le zucchine: spuntatele e tagliatele a metà [9]. 
Come appena fatto per le melanzane prelevate solo la parte esterna della zucchine [10] e anche da questa ricavate dei rettangolini grandi un paio di cm [11]. Passate ai pomodori, spuntateli [12] 
e tagliateli in 4 spicchi [13]. Da ciascuno poi ricavate dei cubetti [14]. Prendete la cipolla, mondatela e tagliatela a fettine sottili [15]. 
Poi tritate finemente anche l'aglio e unitelo alla cipolla [16]. A questo punto sfogliate il timo, spezzettate il basilico con le mani e tritate il prezzemolo [17]. Ora potete occuparvi della cottura. Versate un filo d'olio in padella e aggiungete sia le melanzane che le zucchine [18]. 
Cuocete per circa 10 minuti mescolando di tanto in tanto [19]. Nel frattempo in un'altra padella versate un filo d'olio, aggiungete la cipolla insieme all'aglio [20] e lasciatela appassire a fiamma media. Dopo pochi minuti aggiungete anche i peperoni [21]. 
Aggiungete i pomodori [22], un po' d'acqua [23] e il timo [24]. Cuocete il tutto a fuoco medio 
e non appena saranno trascorsi i 10 minuti aggiungete all'interno dei peperoni zucchine e melanzane [25]. Regolate di sale [26], coprite con un coperchio [27] e proseguite la cottura per altri 10-12 minuti. Se l'acqua dovesse asciugarsi troppo aggiungetene ancora un pò in modo da mantenere a fine cottura un pò di sughetto.
Aggiungete il prezzemolo, il basilico [29], mescolate il tutto [29] e servite la vostra ratatouille [30]. 