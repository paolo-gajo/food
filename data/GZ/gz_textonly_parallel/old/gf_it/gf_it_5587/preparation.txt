Per preparare le sfoglie con tonno in crosta, iniziate con la preparazione del pesto di rucola. Ponete in un mixer la rucola ben lavata e asciugata, il Grana Padano e il pecorino, i pinoli, l’olio extravergine di oliva e un pizzico di sale [1] e frullate il tutto, fino ad ottenere una salsa cremosa [2]. Se la salsa dovesse essere troppo asciutta aggiungete altro olio. Preparate quindi il tonno in crosta: in una ciotolina mettete il pangrattato e i semi di papavero [3]
aggiungete i pistacchi tritati piuttosto grossolanamente [4] e mischiate il tutto.Prendete il trancetto di tonno, immergetelo nell’albume sbattuto con una forchetta [5] e poi copritelo per bene su tutti i lati con il composto di pistacchi [6]. Scaldate 1 cucchiaio d’olio in un padellino antiaderente, fatelo ben scaldare e scottate per pochi secondi il tonno su tutti i lati, a fuoco forte; il tonno all’interno dovrà rimanere rosso. Tagliate il tonno a pezzetti alti circa 1, 5 cm. Spalmate ogni sfoglia con un cucchiaino abbondante di pesto di rucola, posatevi un pezzettino di tonno e coprite con una goccia di pesto di rucola.