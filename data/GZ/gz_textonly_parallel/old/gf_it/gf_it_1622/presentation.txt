Creare nuove ricette con quello che la stagione offre è il modo migliore per dare vita a piatti carichi di gusto. Così quando comincia la stagione dei carciofi nessuno può resistere al loro gusto inconfondibile e leggermente amarognolo. Le ricette a base di questa verdura invernale con cui ci siamo sbizzarriti sono molte ma noi abbiamo voluto sperimentarne ancora: oggi abbiamo preparato le penne carciofi e pancetta! Il sapore amarognolo dei carciofi viene esaltato dalla pancetta, che dà maggiore sapore e ricchezza alla preparazione oltre ad una piacevole croccantezza! La semplicità ma allo stesso tempo l’accostamento particolare e affascinante di questi due ingredienti vi consentirà di portare in tavola un primo piatto dal gusto deciso che i vostri commensali non potranno non amare! E se volete una variante ancora più golosa e corposa provate i paccheri con carciofi e pancetta alla carbonara!