L'insalata di patate è un contorno dal sapore delicato e molto gustoso che piacerà sicuramente a tutti. Il condimento usato per insaporire le patate è molto semplice da preparare ma di grande effetto. Acciughe, prezzemolo, capperi, basilico e aceto si sposano alla perfezione con le patate, e si legano fino a generare un piatto unico. L'insalata di patate al verde è ideale da servire sia tiepida in inverno per accompagnare pietanze a base di carne o pesce, sia fredda d'estate, magari abbinata con un piatto di formaggi e salumi.