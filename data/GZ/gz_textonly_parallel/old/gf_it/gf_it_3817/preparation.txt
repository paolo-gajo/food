Per comporre le schiacciate con culatello e crema di squacquerone Iniziate preparando la crema di squacquerone al pepe verde: ponete in un mixer lo squacquerone, la panna fresca e i due cucchiai d’olio. Frullate fino ad amalgamare bene tutti gli ingredienti ottenendo una crema liscia ed omogenea. Schiacciate il pepe verde [1] e aggiungetelo alla crema di squacquerone, infine aggiustate di sale e mescolate bene [2]. Riempite una sac à poche con la punta dentellata con la crema di squacquerone al pepe verde e coprite le Schiacciate“La Bottega di Olivia&Marino”. Tagliate a metà il culatello [3] e posatelo sulle Schiacciate, in ultimo concludete facendo colare su ogni stuzzichino qualche goccia di glassa di aceto balsamico di Modena.