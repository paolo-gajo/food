Serata tra amici e cena a tema etnico? Se amate il cibo tex-mex potete preparare tante gustose ricette ricche di colori e profumi ed iniziare con le tortilla chips! Croccanti e sottili sfoglie di mais fritte ideali da servire come antipasto. Le tortilla chips sono diffuse in centro e sud America, spesso accompagnate da salse a base di pomodoro come la salsa di pomodori alla messicana. Perché non provarle anche con del guacamole fatto in casa scegliendo solo gli avocado più cremosi e maturi. Sono molto sfiziose anche con una semplice salsa ketchup rigorosamente homemade! Per una versione golosa al formaggio, invece, consultate la ricetta dei nachos! 