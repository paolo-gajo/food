Per preparare i bigoli in salsa iniziate sfogliando le cipolle: poi tagliatele a metà ed affettatele finissime [1]. Versate in un tegame largo l’olio, aggiungete le cipolle [2] e fatele appassire a fuoco basso senza farle colorire, aggiungendo eventualmente poca acqua calda se dovessero asciugarsi eccessivamente. Nel frattempo dissalate le acciughe (o le sarde) dopo averle lavante sotto l’acqua corrente, quindi sfilettatele per bene togliendo non solo la lisca centrale ma anche le eventuali laterali e riducetele in pezzetti. Cuocete le cipolle fino a farle diventate trasparenti [3].
Aggiungete a questo punto le acciughe [4] e lasciatele sciogliere lentamente e completamente aggiungendo al caso dell’acqua della cottura della pasta [5], dopodiché pepate a piacere la salsa che state cuocendo. Mescolando all’occorrenza gli ingredienti della salsa, questa otterrà una consistenza omogenea [6].
Ora procedete con la preparazione dei bigoli con la preparazione della pasta fresca. Prendete una ciotola e versate la farina setacciata. Create con la farina la forma di fontana e, dopo aver praticato un piccolo avvallamento al centro, versate le uova [7] e aggiustate con un pizzico di sale. Cominciate a mescolare gli ingredienti, inglobando alle uova la farina poco per volta ed allargando così il cerchio [8]. Quando avrete amalgamato tutti gli ingredienti prendete il composto e posizionatelo su una spianatoia. Lavoratelo con le mani per almeno 10 minuti fino ad ottenere un composto morbido ed omogeneo. Ottenere una palla che dovrete rivestire con pellicola [9].
Fate riposare il vostro impasto per 30 minuti circa a temperatura ambiente. Quando avrà riposato, prendete il panetto di pasta fresca e divide l’impasto in piccoli panetti. Inserite un panetto nel cestello dell’apposita macchina per produrre i bigoli. Azionate la macchina e create i bigoli [10]. Disponete i bigoli così ottenuti su una spianatoia infarinata affinchè non si attacchino [11]. Ripetete l’operazione per tutti i panetti. Passate ora alla cottura dei bigoli. Prendeteli e lessatali in abbondante acqua salata [12].
Prima di scolare i vostri bigoli, tenete da parte un paio di cucchiaio di acqua di cottura che potrete, se necessario, aggiungere alla salsa per diluirla. Scolate i bigoli al dente e riponeteli nella padella antiaderente con la salsa per i bigoli precedentemente preparata [13] e conditeli con la salsa ben calda di acciughe e cipolle mescolando affinchè i vostri bigoli assorbano bene la salsa [14]. Quindi servite immediatamente ben caldi [15].