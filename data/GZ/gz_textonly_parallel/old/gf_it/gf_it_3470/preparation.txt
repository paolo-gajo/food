Per preparare l’insalatina con le fragole al balsamico, per prima cosa lavate sotto abbondante acqua corrente fresca la valeriana [1], asciugatela delicatamente con un panno pulito [2], quindi spezzettatela con le dita. Procedete allo stesso modo con la rucola [3],
lavandola ed asciugandola accuratamente [4]. Lavate anche le fragole [5] con acqua fredda e asciugatele [6],
poi tagliatele a metà [7] e in quarti [8]; togliete le foglioline verdi e tenetele da parte [9].
Prendete un’insalatiera piuttosto capiente [10] e unite l’insalata e le fragole [11]; in seguito aggiungete il sale [12],
il pepe macinato [13] e il grana tagliato finemente [14]. Condite con un cucchiaio di aceto balsamico [15]
e un cucchiaio d’olio [16], poi mescolate il tutto delicatamente [17]: la vostra insalatina con fragole al balsamico è pronta per essere servita [18]!