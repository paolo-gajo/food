L’insalatina con fragole al balsamico, preparata con valeriana, rucola e scaglie di grana è un’alternativa gustosa alle solite insalate ed è perfetta per chi ha voglia di un pasto fresco, saporito e particolare. Si può servire come antipasto sfizioso o come contorno per una cenetta al lume di candela col vostro partner oppure per una cena in compagnia di amici, proponendo così un piatto veloce ma allo stesso tempo sofisticato ed elegante. Le fragole, che in questa ricetta accompagnano l’insalata, sono un frutto molto versatile in cucina con cui è possibile realizzare, oltre a deliziosi dessert, anche gustosi piatti principali salati, come ad esempio il risotto alle fragole!