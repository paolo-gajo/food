Per preparare l’impasto del naan versate la farina in una ciotola, unite lo yogurt [1], il lievito [2] e quasi tutta l’acqua [3].
Mescolate con un mestolo di legno per incorporare il lievito al composto, poi aggiungete il sale [4] e l’acqua rimanente [5]. Amalgamate il composto con le mani all’interno della ciotola, poi trasferitelo sul piano di lavoro e continuate a impastare fino a che non risulterà abbastanza liscio e omogeneo [6].
Rimettete l’impasto nella ciotola, coprite con pellicola e lasciate lievitare per 4 ore a temperatura ambiente [7]. Trascorso il tempo di lievitazione [8], dividete l’impasto in 8 parti uguali [9].
Prendete una porzione d’impasto e date delle pieghe tirando le estremità verso il centro (10-11), poi pirlate l’impasto rigirandolo fra le mani per ottenere la forma di una sfera [12]. Ripetete l’operazione anche per tutti gli altri pezzi. Sistemate le palline su un vassoio e lasciate lievitare per un’altra ora, lontano da correnti d’aria.
Trascorso questo tempo [13] infarinate leggermente il piano di lavoro e stendete le palline fino a raggiungere un diametro di circa 15 cm [14]. Potete dare ai naan una forma tonda oppure ovale, non è importante che sia regolare. Scaldate una padella antiaderente con un filo d’olio e cuocete il naan per circa 1 minuto da un lato e 1 minuto dall’altro [15].
Mentre si cuoce, premete l'impasto con i polpastrelli per evitare che si gonfi troppo [16]. Quando su entrambi i lati saranno comparse le caratteristiche macchie marroni [17], rimuovete il naan dalla padella e servitelo ancora caldo [18]!