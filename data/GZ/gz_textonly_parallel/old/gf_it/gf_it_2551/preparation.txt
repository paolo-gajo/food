Per preparare il pollo alla paprika iniziate condendo le cosce con sale [1], paprika dolce e piccante [2]. Mescolate bene con le mani per distribuire gli aromi [3]. 
Versate l’olio [4], il vino bianco [5] e aromatizzate a piacere con pepe [6]. 
Continuate a massaggiare le cosce, lasciando che si insaporiscano bene in maniera uniforme [7]. Non appena gli ingredienti si saranno amalgamati trasferite le cosce condite in una pirofila dove stiano una accanto all'altra [8] e versate sopra la marinata [9]. 
Chiudete con la pellicola e lasciate marinare in frigorifero per almeno 30 minuti [10]. Passato il tempo necessario prelevate le cosce e disponetele in una teglia [11], per comodità la marinatura potete versarla in una ciotolina [12].
Spennellate la superficie delle cosce con la marinatura [13] e cuocete in forno statico, già caldo a 200°, per circa 45 minuti. Ogni 10 minuti dovrete spennellare la superficie delle cosce e rigirare a metà cottura [14]. Una volta pronto il vostro pollo alla paprika potrete consumarlo ancora caldissimo [15]!