Per la ricetta di oggi ci siamo ispirati ai profumi della costiera amalfitana e ai suoi caratteristici giardini di limoni... immaginate di raccoglierne un bel cesto per cosa li usereste? Noi abbiamo optato per un delizioso rotolo al limone, un dolce dal carattere deciso ma con un cuore tenero... o meglio morbido! La soffice pasta biscotto accoglie un gioioso vortice di crema dal gusto intenso di limone, che con la sua freschezza risulta perfetto per concludere una cena in compagnia dei vostri amici. Preparate anche voi questo rotolo al limone,  i vostri ospiti non sapranno resistere a questa bontà... prima che finisca mettete da parte una fettina per voi!