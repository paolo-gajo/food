Per preparare i cornetti sfogliati all'italiana come prima cosa iniziate preparando la biga. In una ciotola versate la farina, il lievito sbriciolato [1] e l'acqua [2]. Impastate velocemente [3],
fino ad ottenere una consistenza omogenea [4]. Coprire con pellicola e lasciate maturare tra le 8 e le 10 ore a temperatura ambiente [5]. Passate le 8-10 ore di maturazione della biga in una planetaria dotata di gancio versate le due farine [6],
unite poi lo zucchero [7], la punta di un cucchiaino di estratto di vaniglia [8], l'acqua [9] 
e il lievito sbriciolato [10]. Aggiungete anche la biga [11] e azionate la planetaria. Quando gli ingredienti saranno ben amalgamati tra di loro unite all’impasto, poco alla volta, le uova [12] e lavorate con il gancio sino a completo assorbimento. 
Aggiungete il sale [13] e lavorate ancora un paio di minuti. Unite quindi poco per volta il burro morbido [14], aspettando che il primo pezzetto sia ben assorbito prima di aggiungere il successivo. Lavorate fino a che l'impasto non si sarà incordato al gancio [15]. 
Trasferite poi l'impasto su una spianatoia [16] e pirlatelo, in modo da dargli una forma sferica. Trasferite l’impasto in una ciotola, coprite con pellicola [17] e lasciate lievitare a temperatura ambiente per 1 ora. Riprendete l’impasto [17]
ed adagiatelo su una vassoietto rettangolare [19]. Schiacciate leggermente con le dita, per allargarlo [20]. Coprite l’impasto con pellicola [12] e trasferitelo in frigorifero per 12 ore. 
Trascorse le 12 ore prendete il burro dal frigo e stendetelo tra due fogli di carta forno, utilizzando un mattarello. Dovrete ottenere un rettangolo da 20x16 cm [22]. Riprendete l’impasto che sarà leggermente lievitato, trasferitelo su un piano leggermente infarinato [23] e stendetelo in modo da formare un rettangolo da 40x26 cm [24]. 
Posizionate al centro dell’impasto la lastra di burro [25] e ripiegate su di essa i lembi di impasto più lunghi. Sigillate gli altri due lati corti portandoli verso il centro [26] e facendo pressione con le dita [27]. Dovrete incastonare bene il burro e sigillare la pasta.
Stendete l’impasto con il mattarello [28], in modo da ottenere un rettangolo lungo circa 45 cm e largo 22 cm. Se l'impasto dovesse essersi scaldato trasferitelo per 15 minuti in frigorifero, ben coperto. A questo punto portate un lembo di impasto ad un terzo del rettangolo [29] e ripiegate l'altro su di esso [30]. In questo modo avrete realizzato la prima piega a 3. Coprite con pellicola e lasciate riposare per almeno 30 minuti in frigorifero. 
Riprendete il panetto e sistematelo sempre sulla spianatoia infarinata; stendetelo in direzione delle pieghe [31] fino ad ottenere un rettangolo delle stesse dimensioni di prima. A questo punto ripetete la piega a 3 portando sempre un lembo di pasta verso 1/3 del rettangolo [32] e l'altro a coprire [33]. Avvolgete nella pellicola per alimenti e riponete in frigorifero per altri 30 minuti. 
e fate un'ultima piega a 3 come appena fatto. Avvolgete di nuovo nella pellicola per alimenti [34] e lasciate riposare di nuovo in frigorifero, questa volta per circa 60 min.Infine riprendete il panetto e stendetelo ad uno spessore di circa ½ cm fino ad ottenere un rettangolo lungo 80 cm e largo 15 cm [35]. Rifilate bene i bordi quindi per essere precisi [36]. 
Da questo dovrete ricavate 12 triangoli di 10 cm di base e 15 cm di altezza [37] [38]. A questo punto tenete ben salda con una mano la base del triangolo ottenuto e con l'altra mano allungate delicatamente la pasta in modo da aumentarne la lunghezza di 1/4 [39]. 
Adesso non vi resta che arrotolare il vostro cornetto partendo dalla base senza schiacciare né stringere troppo [40]. Dovrete ottenere 2 giri completi, quindi 3 spire [41]. Preparate così tutti i croissant e disponeteli man mano su una leccarda distanziandoli bene tra loro [42]. 
Lasciate lievitare per 2 ore a temperatura ambiente [43], poi spennellate la superficie con il tuorlo sbattuto con la panna fresca [44]. Infornate in forno statico preriscaldato a 200° per 25 minuti, controllando la cottura senza aprire il forno fino a che non risulteranno ben dorati. Sfornate i cornetti e lasciateli intiepidire prima di servirli [45].