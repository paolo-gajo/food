Avete ospiti a cena e poco tempo per cucinare? Che si tratti dei vostri suoceri, di una coppia di amici o di un gruppetto di colleghi, vi proponiamo una ricetta semplice e raffinata che vi farà fare un figurone: il salmone al forno! In poche mosse scoprirete come trasformare un trancio di salmone in un elegante medaglione. Grazie alla copertura di fettine di patate sottili e dorate, otterrete un pesce dalla cottura perfetta, tenero e succoso. Un secondo piatto dall'aspetto invitante che potrete abbinare a una pasta panna e gamberi, per le serate informali o a degli spaghetti con la bottarga, per le occasioni più importanti, per un menù dal successo assicurato!