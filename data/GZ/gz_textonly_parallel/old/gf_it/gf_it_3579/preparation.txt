Per preparare le madeleine salate con olive verdi, versate la farina in una ciotola, unite il lievito in polvere per preparazioni salate [1] versate il Parmigiano grattugiato [2] e il sale [3].
Sabattete leggermente le uova e unitele al resto [4]. Mescolate e quando il composto sarà omogeneo, unite il latte e l'olio [6].
Mescolate per incorporare il latte [7] e tenete un momento da parte. Prendete le olive, riducetele a rondelle [8] poi aggiungetele al resto del composto [9]; mescolate nuovamente.
Imburrate uno stampo da madeleine utilizzando un pennello da cucina [10]. Dosate con un cucchiaio i mucchietti di impasto e versateli nello stampo [11]. Lasciate riposare in frigo per almeno un'ora. Preriscaldate poi il forno statico a 200° e infornate le vostre madeleine: lasciatele cuocere i primi 10 minuti nel ripiano basso e gli ultimi 10 minuti spostateli nel ripiano alto e terminate la cottura. A cottura ultimata, sfornate le madeleine salate alle olive e lasciatele intiepidire prima di sformarle e servirle [12].