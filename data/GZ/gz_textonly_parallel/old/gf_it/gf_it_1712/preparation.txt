Per preparare i carciofi in padella, preparate una ciotola con acqua acidulata [1] in cui versare i carciofi man a mano che li pulirete. Indossate dei guanti per evitare di sporcarvi le mani: tagliate via una parte della base, la più dura [2]. Quindi rimuovete le foglie esterne più coriacee [3], fino ad arrivare al cuore: le foglie avranno la base più chiara.
Con uno spelucchino (o un pelaverdure) pelate i carciofi [4], tagliate via anche le punte [5] e man a mano poneteli in acqua acidulata [6]. 
Uno ad uno, scolate e dividiete a metà [7]: eliminate la barbetta interna sempre con lo spelucchino. Dividete ogni metà ancora per ottenere degli spicchi. Rituffateli man a mano in acqua acidulata. Lavate e tritate finemente il prezzemolo [8]. Scaldate un filo d'olio in padella con l'aglio [9].
Aggiungete un rametto di menta [10] e versate i carciofi scolati [11]. Salate [12] e lasciate scottare qualche istante mescolando o scuotendo la padella
Coprite con coperchio [13] e fate cuocere per 5 minuti. Quindi sfumate con il vino bianco [14] e lasciate evaporare qualche istante la parte alcolica. Pepate a piacere [15].
Insaporite con il prezzemolo [16], mescolate ancora. Quindi versate l'acqua e lasciate cuocere ancora 10 minuti [17], stavolta senza coperchio. I vostri carciofi in padella sono pronti, serviteli subito [18].