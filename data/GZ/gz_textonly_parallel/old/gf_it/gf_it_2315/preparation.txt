Per preparare la torta panna e Nutella iniziate rompendo le uova a temperatura ambiente in una ciotola, aggiungete lo zucchero [1] e montate con le fruste [2] ottenendo un composto gonfio e spumoso. Aggiungete Nutella [3]
e mescolate con una spatola [4]. Poi versate il latte a temperatura ambiente e incorporate assieme alla farina e il lievito setacciati [6]. 
Continuate a mescolare fino ad ottenere un impasto liscio e senza grumi [7]. Trasferitelo in uno stampo da 22 cm, imburrato e infarinato [8], e cuocete in forno a 180°, preriscaldato in modalità statica, per circa 45 minuti [9]. Una volta pronta la torta lasciatela raffreddare e poi sformatela.
Versate la panna in una ciotola e montate con le fruste elettriche [10], poco prima che abbia la consistenza spumosa, aggiungete lo zucchero a velo [11], e continuate a montare finché non sarà soda [12]. 
Tagliate la torta a metà [13] e farcite la base con due terzi della panna montata [14]. Trasferite la restante parte di panna in una sac-à-poche con una bocchetta a stella e decorate la superficie. Ecco pronta la vostra torta panna e Nutella [15].