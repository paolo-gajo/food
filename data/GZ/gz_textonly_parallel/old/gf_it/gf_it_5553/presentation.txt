E' l'ora della merenda, cosa frigge in pentola? Tanti deliziosi e soffici mini krapfen da farcire come più si desidera: marmellata, cioccolata, creme... c'è l'imbarazzo della scelta per riempire queste deliziose piccole bombe talmente soffici da sciogliersi in bocca. Prepararle è semplicissimo, dovrete solo avere pazienza durante i tempi di lievitazione e le varie pieghe per dare elasticità al vostro impasto. Nel frattempo potrete pensare ai modi più golosi per gustare i vostri mini krapfen una volta che saranno pronti, caldi e cosparsi di zucchero!