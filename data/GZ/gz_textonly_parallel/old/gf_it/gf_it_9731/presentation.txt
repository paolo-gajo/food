La torta alle carote e limoncello è una rivisitazione della tradizionale torta di carote, da tempo delizia di tutti i ricettari. Questa è infatti una preparazione molto semplice da realizzare e il risultato è formidabile. La torta di carote piace ai grandi ed è molto apprezzata anche dai più piccoli, che con questo trucco beneficiano delle molteplici proprietà nutritive delle carote.Con questa ricetta, però, vogliamo dare un tocco estroso alla tradizione, unendo agli ingredienti base anche le scorze di limone grattugiate e il limoncello. L’aroma acidulo del limoncello e dei limoni si sposa alla perfezione con le carote, aggiungendo una nota aspra al gusto dolce e delicato delle carote. Il risultato è una torta soffice e succulenta, con cui concludere un pasto sia nella stagione estiva che invernale, ma soprattutto con cui aprire una giornata, per dare la giusta carica con gusto e fantasia!