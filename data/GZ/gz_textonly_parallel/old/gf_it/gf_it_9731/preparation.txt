Per preparare la torta alle carote e limoncello, iniziate setacciando la farina [1] il lievito [2] e il bicarbonato [3]. Metteteli da parte, perchè andrete ad incorporarli poco alla volta durante la preparazione dell’impasto.
Dopodichè versate lo zucchero di canna nella ciotola di una planetaria o in una ciotola normale se usate uno sbattitore elettrico e unite l’olio di semi di girasole [4]. Montate fino a che non otterrete un composto piuttosto omogeneo [5], quindi aggiungete una alla volta le uova sgusciate [6].
Prendete la farina, il lievito e il bicarbonato che avete setacciato all’inizio e inseriteli poco alla volta nel composto [7], aggiungendo anche 2 pizzichi di sale. Quando il composto sarà ben amalgamato [8], versate il limoncello [9].
Aggiungete al composto anche le scorze di limone grattugiate [10], lasciate amalgamare per qualche secondo e poi smettete di lavorare con la planetaria o lo sbattitore elettrico. Quindi grattugiate le carote [11] e unitele al composto, mescolando il tutto con una spatola [12].
Ora imburrate e infarinate una tortiera per ciambella del diametro di 23 cm e alta 9 cm. Versate il composto all’interno della tortiera [13] e infornate in forno già caldo a 180° per 70 minuti circa (se usate un forno ventilato, cuocete a 160° per 60 minuti). Cuocete fino a che la superficie non risulterà ben dorata [14], in ogni caso prima di estrarla dal forno, fate la prova stecchino. Se la torta si scurirà troppo in superficie durante la cottura, copritela con un foglio di carta alluminio e proseguite la cottura. Quando sarà pronta, sfornatela e sformatela delicatamente. Potete aiutarvi con un coltello, che farete passare lungo i bordi della tortiera. Lasciatela raffreddare su una gratella [15].
Nel frattempo preparate la glassa: scaldate al microonde, per circa un minuto alla massima potenza o in un pentolino, l’acqua e il limoncello. In una ciotola versate lo zucchero a velo setacciato, aggiungete l’acqua e il limoncello tiepidi (16-17) e mescolate bene con un cucchiaio per sciogliere i grumi [18].
Quando la torta si sarà raffreddata, mantenetela sulla gratella e fateci colare sopra la glassa aiutandovi con un cucchiaio [19]. Decorate poi la superficie con delle scorzette di limone candite [20] e la vostra torta alle carote e limoncello è pronta per essere servita e gustata [21]!