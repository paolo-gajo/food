I biscotti allo yogurt sono la ricetta perfetta per una colazione dolce, profumata e ricca di gusto. Grandi e piccini non vedranno l'ora di immergere queste deliziose ciambelline in una tazza di latte caldo! Di biscotti ne abbiamo preparati tanti, come quelli al burro, al cioccolato o alle mele e questi sono sicuramente tra i più semplici da realizzare! Siamo sicuri che in casa avete già tutti gli ingredienti necessari... non dovrete far altro che metterli insieme e formare i biscotti allo yogurt: l'impasto non avrà bisogno di riposo! Fatevi aiutare dai bambini per formare le deliziose ciambelline, verranno conquistati già dalla preparazione! In cottura i biscotti allo yogurt diffonderanno un profumo di vaniglia e limone che renderà tutti di buon umore! 