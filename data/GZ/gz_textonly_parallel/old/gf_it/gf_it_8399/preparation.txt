Per preparare i biscotti allo yogurt come prima cosa versate in una ciotola la farina [1], il sale [2] e il lievito per dolci [3].
Aggiungete poi lo zucchero [4] e l'uovo [5]. Mescolate con una spatola [6]
e unite lo yogurt [7]. Mescolate ancora, aggiungete l'olio di semi di girasole [8] e amalgamate il tutto. Unite i semi della bacca di vaniglia [9],
la scorza di limone [10] e impastate con le mani [11] fino ad ottenere un composto omogeneo [12].
Prelevate poi circa 30 g d'impasto [13], ricavate prima un piccolo bigolo [14] e poi unendo le due estremità una ciambellina [15].
Trasferite man mano su una leccarda foderata con carta forno, distanziando i pezzi di qualche cm perchè in cottura cresceranno [16]. Cuocete in forno statico preriscaldato a 180° per 22 minuti circa. Poi sfornate [17] e lasciate intiepidire prima di trasferirli su un piatto. Spolverizzate con lo zucchero a velo e servite [18].