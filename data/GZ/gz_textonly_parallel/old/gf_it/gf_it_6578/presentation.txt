I biscotti allo zenzero sono dei profumatissimi e croccanti frollini, perfetti per una merenda diversa dal solito. Dimenticate i classici omini di pan di zenzero, gli stravaganti biscotti al teff e persino gli evergreen natalizi. In questa ricetta il ginger sarà protagonista assoluto con il suo gusto intenso, che si sposa perfettamente con la farina di nocciole! Questi deliziosi biscotti daranno un tocco aromatico originale e piacevole ai vostri break golosi: una volta pronti i biscotti, non vi resterà che preparare un buon tè, non ci sarà bisogno di chiamare i vicini perché giungeranno al richiamo dell'irresistibile profumo dei vostri biscotti allo zenzero che si diffonderà oltre la porta di casa!