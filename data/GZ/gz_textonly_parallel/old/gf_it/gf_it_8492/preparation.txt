Per preparare le sarde a beccafico come prima assicuratevi che le vostre sarde siano già pulite (serviranno 520 g di sarde aperte a libretto), altrimenti potete seguire la nostra scheda come pulire le alici; il procedimento sarà lo stesso. Passate quindi a preparare il ripieno, come prima cosa mettete sciacquate e poi a mollo l'uvetta in acqua fredda per una decina di minuti. Versate poi un filo d'olio in una padella, aggiungete il pangrattato [2] e tostatelo per un paio di minuti a fiamma media, mescolando di continuo [3]. 
Nel frattempo tritate il prezzemolo [4] e tagliate grossolanamente le acciughe [5]. In una ciotola versate il pangrattato, l'uvetta scolata e strizzata [6], 
i pinoli [7], le acciughe [8], il prezzemolo, lo zucchero [9], sale e pepe. 
Mescolate il tutto [10] e tenete da parte un attimo. Ungete poi una pirofila 20x20 [11] e passate a farcire le sarde. Sistemate un po' di ripieno su ciascuna sarda [12]
e arrotolatela partendo dalla parte della testa [13], in modo da formare un involtino. Disponete man mano le sarde all'interno della teglia, in maniera ordinata, in modo che stiano vicine tra loro [14]. Prendete le foglie di alloro, se sono molto grandi dividetele a metà, altrimenti utilizzatele intere. Disponete le foglioline quindi tra un rotolino e l'altro [15]. 
A questo punto [16] cospargete la superficie con il ripieno avanzato [17]. Non vi resta che preparare l'emulsione. Versate in una ciotolina il miele, il succo d'arancia [18]
e l'olio [19]. Emulsionate sbattendo rapidamente con una forchetta, poi spargete sulle sarde utilizzando un cucchiaio [20]. Cuocete in forno statico preriscaldato a 200° per circa 20-25 minuti. Quindi sfornate [21] e servite. 