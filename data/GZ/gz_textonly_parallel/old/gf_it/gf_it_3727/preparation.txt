Per realizzare gli spiedini di tonno tataki e anguria, per prima cosa tagliate l’anguria a fette dello spessore di circa 3 cm [1], poi eliminate la buccia e ricavate 8 cubotti [2]. Fate la stessa cosa con il tonno per ottenere 8 cubi della stessa dimensione [3].
Infilzate un cubo di anguria con uno stecco di legno per spiedini, poi aggiungete un cubo di tonno e un altro di anguria [4]. Assemblate in questo modo anche gli altri 3 spiedini, alternando sempre 2 cubi di anguria e uno di tonno al centro. Ricoprite gli spiedini con il mix di sesamo nero [5] e bianco [6].
A questo punto scaldate bene una padella con un filo d’olio e rosolate brevemente gli spiedini a fiamma molto alta su tutti i lati, per massimo 5 minuti [7]. Mettete da parte gli spiedini rosolati e condite con un pizzico di sale. Nella stessa padella versate la salsa di soia e la salsa teriyaki [8]. Fate ridurre la salsa a fuoco dolce per pochi minuti, giusto il tempo che si addensi leggermente [9].
Distribuite un cucchiaio di salsa sul piatto [10] e adagiate sopra gli spiedini [11]. I vostri spiedini di tonno tataki e anguria sono pronti per essere serviti [12]!