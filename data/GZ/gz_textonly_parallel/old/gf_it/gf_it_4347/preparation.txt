Per preparare la pasta ai carciofi iniziate a pulire i carciofi. Eliminate con le mani le foglie più esterne, quelle più coriacee [1], e ripulite il gambo utilizzando un coltellino [3]. Tagliate poi la punta del carciofo [3]
e dividetelo a metà [4]. Utilizzando la punta del coltellino estraete anche la barbetta interna [5]. A questo punto tagliate i carciofi a fettine [6]. Per non far annerire i carciofi man mano potete sistemarli in una ciotola con dell'acqua e limone. 
Ponete sul fuoco un tegame colmo d'acqua da salare a bollore. Mondate lo scalogno e tagliatelo a falde [7]. Versate l'olio in un tegame, unite lo scalogno [8] e lasciatelo appassire per 7-8 minuti. Scolate i carciofi e aggiungeteli in padella [9]. 
Aggiungete 50 g dell'acqua che servirà per la cottura della pasta [10]. Regolate di sale [11], di pepe e coprite con il coperchio. Trascorsi circa 10 minuti i carciofi risulteranno morbidi [12]. A questo punto buttate la pasta nell'acqua bollente e cuocetela seguendo i tempi riportati sulla confezione. 
Prelevate circa 1/3 dei carciofi e trasferiteli in una ciotola, aggiungete 120 g di acqua [13] e frullate il tutto con un mixer a immersione [14] fino ad ottenere un composto cremoso [15]. 
Quando la pasta sarà cotta scolatela [16] e trasferitela nella padella con i carciofi che avrete rimesso sul fuoco [17]. Mescolate per amalgamare il tutto [18].
Unite anche la crema di carciofi [19] e mescolate ancora per amalgamare il condimento [20]. Impiattate e servite la vostra pasta ai carciofi [21]. 