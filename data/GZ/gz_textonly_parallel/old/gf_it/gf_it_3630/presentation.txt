Un antipasto sfizioso si può realizzare in tanti modi diversi, trasformando alcune preparazioni solitamente dolci in un invitante stuzzichino salato: i muffin e i baci di dama salati, le bombe fritte salate; a queste ricette ne aggiungiamo un'altra: gli scones salati alle patate. Avevamo già proposto questi deliziosi biscotti morbidi inglesi con piselli e pancetta e quelli alla zucca, mentre in questa variante la novità principale è nell'impasto reso ancora più morbido perchè realizzato con le patate. Come ripieno abbiamo scelto un mix di ricotta e prosciutto crudo o zucchine e mortadella ma voi potrete scegliere gli ingredienti preferiti o di stagione per realizzare gli scones salati alle patate come più desiderate!