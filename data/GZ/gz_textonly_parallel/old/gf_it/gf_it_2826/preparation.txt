Per preparare il rotolo di frittata farcito iniziate dalla preparazione del pesto di rucola, che servirà per il ripieno. Lavate molto bene la rucola sotto abbondante acqua fresca corrente, asciugatela e mettetela nel bicchiere del mixer [1]: aggiungete i pinoli [2], il Grana Padano grattugiato [3]
poi versate anche il pecorino [4], lo spicchio di aglio sbucciato e intero [5] e il sale [6].
Cominciate a frullare a bassa velocità il tutto [7] e, mano a mano, aggiungete il restante olio extravergine d'oliva a filo fino ad ottenere una crema ben amalgamata e fluida [8]. Una volta preparato il pesto di rucola, tenetelo da parte e iniziate a preparare la frittata: sbattete le uova in una ciotola [9]
e aggiungete il sale [10], il pepe [11] e il formaggio grattuggiato [12].
Prendete una teglia da forno della dimensione di circa 34x27 cm, foderatela con della carta da forno e spennellatela con poco olio [13]. Versate il composto [14] e ponete la frittata a cuocere in forno statico preriscaldato a 180° per 15 minuti o a 160° per 5-8 minuti in forno ventilato [15].
Quando la frittata sarà cotta, estraete la teglia [16], ponete della pellicola trasparente su un tagliere [17]; capovolgete la teglia su di essa e sfilate delicatamente la carta forno, quindi lasciate raffreddare [18]. 
Quando la frittata sarà fredda, farcitela adagiando le fette di scamorza [19] e cospargete con il pesto di rucola che avete preparato in precedenza [20]. Coprite quindi con delle foglie di rucola fresca precedentemente lavata [21]
e infine terminate con uno strato di prosciutto crudo [22]. Arrotolate la frittata [23] e avvolgetela ben stretta con della pellicola trasparente [24],cercando di stringerla quanto basta per renderla compatta e perché mantenga la forma.
Ponete quindi il rotolo di frittata farcito in frigorifero in modo che si compatti e si insaporisca per almeno 1 ora. Trascorso il tempo necessario, togliete delicatamente la pellicola trasparente dal rotolo [25], tagliatelo a fette [26] e il vostro rotolo di frittata farcito sarà pronto per essere servito [27]!