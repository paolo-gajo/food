Il rotolo di frittata farcito è un’idea sfiziosa da presentare al posto della classica omelette o frittata. E’ un piatto perfetto se volete servire un antipasto estroso e creativo, dal momento che potrete farcirlo a vostro piacimento con ogni cosa vogliate oppure può anche essere un piatto fresco e gustoso da portare ad un pic-nic con gli amici. Questa ricetta è molto pratica e semplice da preparare grazie alla cottura in forno, infatti potete decidere di prepararlo anche in anticipo, farcirlo e riporlo in frigorifero a insaporire fino al momento di servirlo. Potete sbizzarrire la vostra fantasia per il ripieno; noi vi proponiamo una versione con pesto di rucola, fettine di scamorza e prosciutto crudo. La morbidezza della frittata unita al sapore intenso del pesto, del prosciutto crudo e alla cremosità data dalla scamorza rende questo piatto un’esplosione di sapore!