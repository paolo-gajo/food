Le ciambelle sono una delle nostre passioni e il ciambellone con gocce di cioccolato che vi proponiamo oggi è sicuramente una delle più semplici, ma allo stesso tempo una delle più golose. La base è quella di un classico ciambellone allo yogurt, ma ciò che lo rende così accattivante è l'aggiunta di tantissime gocce di cioccolato fondente. Da oggi la vostra colazione non sarà più la stessa, abbandonerete volentieri il vostro soffice cuscino per addentare un morso di questa morbidissima ciambella o per tuffarla nel latte. Le cose semplici sono quelle che vengono apprezzate di più, ormai lo abbiamo capito, allora perchè complicarsi la vita con ricette tanto intricate quando con pochissimi passaggi riuscirete ad ottenere un risultato come questo? Preparare questo ciambellone è semplice e veloce, raggruppa gli ingredienti e iniziamo a cucinare insieme!E se anche voi siete amanti dei dolci per la colazione, provate anche queste ricette: