Per realizzare la frittata di bruscandoli iniziate lavando i germogli sotto l’acqua corrente fredda [1], poi trasferiteli su un vassoio e tamponateli con carta assorbente [2]. Separate le foglioline dal gambo [3]
e tenetele da parte [4], il gambo non viene utilizzato perché troppo duro. Tritate il rosmarino [5], sbucciate e tritate anche lo scalogno [6].
In una padella scaldate un filo di olio di oliva [7], unite lo scalogno tritato e fatelo appassire a fuoco basso per 5 minuti, poi irrorate con un mestolo di brodo vegetale [8]. Aromatizzate con il trito di rosmarino [9].
Proseguite la cottura per un paio di minuti e poi unite i bruscandoli [10] e versate un altro mestolo di brodo [11], proseguite la cottura a fuoco vivace per altri 5 minuti. Quando le erbe saranno tenere spegnete il fuoco e trasferitele in una ciotola [12].
A parte sbattete le uova con una frusta [13], salate, pepate e unite i bruscandoli cotti in padella [14]. Tagliate a piccoli cubetti il Montasio [15]
e versateli nel composto di uova (16-17). Ora imburrate e rivestite con un foglio di carta da forno una teglia del diametro di 26 cm [18],
versate il composto di uova e bruscandoli nella teglia (19-20) e cuocete la fritta in forno statico preriscaldato per 35 minuti a 180° (se forno ventilato a 160° per 25 minuti). A cottura ultimata sfornate la frittata di bruscandoli [21] e lasciatela intiepidire prima di servirla.