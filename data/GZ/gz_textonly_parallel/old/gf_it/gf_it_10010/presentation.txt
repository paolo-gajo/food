I bruscandoli sono i germogli del luppolo selvatico , un’erba spontanea dal gusto leggermente amarognolo, che assume una diversa denominazione da regione a regione, ad esempio in Lombardia si chiamano “asparagina”, “luperi” in Umbria, “vartìs” in Emilia-Romagna e “viticedda” nel Cilento. Da nord a sud i bruscandoli annunciano la primavera e da sempre vengono raccolti e usati soprattutto per preparare zuppe, risotti o frittate come quella che vi proponiamo in questa ricetta: un gustosa frittata al forno insaporita con bruscandoli saltati in padella e cubetti di Montasio. Portate in tavola i sapori semplici di un tempo con la ricetta della frittata di bruscandoli.