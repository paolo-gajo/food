Se siete alla ricerca di un dolce sfizioso e da leccarsi i baffi, le girandole alle fragole sono la ricetta che fa per voi! Questi originali biscotti, ideali a merenda e a colazione, vengono realizzati con un semplice impasto a base di uova, farina, zucchero e burro, sul quale si stende una golosa confettura di fragole. Divertitevi ad arrotolare la base, tagliatela a rondelle e ... il gioco è fatto! Con questo facile trucco otterrete infatti dei biscotti davvero unici e d'effetto: la particolare forma a girandola conferirà a questo dessert un tocco giocoso e divertente che saprà conquistare i grandi e i più piccoli.