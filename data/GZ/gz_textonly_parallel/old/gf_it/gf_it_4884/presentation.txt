Quando si tratta di finger food sfiziosi puntualmente ci rivolgiamo alla pasta sfoglia...e non sbagliamo! Molti però non conoscono ancora la preziosa pasta fillo con sui possono realizzare antipasti altrettanto stuzzicanti come quelli a base di caprino e miele. Quest'oggi infatti vi suggeriamo i rotolini di asparagi, semplicissimi quanto sfiziosi e soprattutto con l'ingrediente protagonista della primavera: gli asparagi! In tanti ci scrivete sempre che siete alla ricerca di idee sfiziose e che non siano il solito risotto o la pasta! Perciò abbiamo provveduto con i rotolini di asparagi e poi anche con una schiacciata e dei golosi tranci di salmone. Insomma di idee ve ne abbiamo date, dovete soltanto scegliere quale provare per prima. Intanto potete cominciare da qui!