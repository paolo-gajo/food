Piccole tortine soffici ricoperte da creme vellutate e golose: è così che si presentano i cupcake! Ispirati da queste delizie made in USA, vi proponiamo qui una variante che esalta al meglio il gusto delle verdure più dolci in natura: i cupcake di zucca e carote, profumati alla cannella e con un goloso frosting al burro. Questi dolcetti monoporzione si realizzano con una base soffice arricchita con una genuina purea di verdure, dopo la cottura il frosting al burro aromatizzato alla cannella donerà una marcia in più a questi irresistibili cupcake!