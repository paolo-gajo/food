Per realizzare le pizzette di melanzane lavate e tagliate le melanzane a rondelle spesse almeno 4-5- millimetri [1]. Scaldate una piastra e grigliate le fettine di melanzane per 3-4 minuti per lato (2-3).
In una ciotolina a parte versate la passata di pomodoro, condite con olio [4], sale e foglioline di basilico fresco [5]. Tagliate a cubetti di 1 cm la provola [6] poi rivestite una leccarda con un foglio di carta forno, distribuite le fettine di melanzane sulla teglia,
spalmate su ciascuna fetta di melanzana un cucchiaio di salsa di pomodoro [7] e qualche cubetto di provola [8]. Cuocete le melanzane per 3-4 minuti in forno statico a 180° o per il tempo necessario a far sciogliere la provola (o in forno ventilato a 160° per un paio di minuti). Sfornate le pizzette di melanzane [9], lasciatele intiepidire e poi portatela in tavola per gustarle!