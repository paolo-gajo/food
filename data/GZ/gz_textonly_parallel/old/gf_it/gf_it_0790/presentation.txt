Come si può resistere alle lasagne? Strati di pasta fresca alternati a condimenti cremosi e saporiti dalle mille varianti che si possono gustare tutto l’anno, combinando insieme gli ingredienti di stagione. E’ proprio questa infinità di varianti che le rendono buone per tutti i palati, anche quelli più esigenti: lasagne al pesto per l’estate, alla zucca per l’autunno, al ragù per l’inverno e per la primavera vi proponiamo qui le lasagne alle zucchine. Un primo piatto dai sapori semplici, realizzato con pasta fresca, besciamella homemade e tante zucchine saporite!