Di pasticci ne abbiamo fatti tanti in cucina ma solo per soddisfare tutti i gusti: dalla pasta pasticciata, ricca e sostanziosa al primaverile pasticcio di asparagi, cremoso e aromatico, sono tanti i mix che abbiamo sperimentato. In comune questi sfiziosi “pasticci” hanno il cuore filante di formaggi che li rende così appetitosi e che ritroverete anche all’interno del nostro pasticcio di patate e salsiccia, una promessa di gusto ad ogni strato che vi conquisterà con la sua irresistibile superficie gratinata. Questo piatto unico, ispirato dal classico salsiccia e patate in padella, è una vera coccola golosa che scalderà i vostri pranzi invernali. Il pasticcio di patate e salsiccia è un ghiotto comfort food rustico e corposo da condividere con le persone che amate!