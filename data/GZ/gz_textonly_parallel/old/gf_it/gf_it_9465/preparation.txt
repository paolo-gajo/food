Per realizzare il pasticcio di patate e salsiccia per prima cosa mondate la cipolla e affettatela [1], poi tritate gli aghi di rosmarino [2] e le foglie di salvia [3].
Incidete per il lungo la salsiccia [4] ed eliminate il budello, tagliate la carne grossolanamente con il coltello [5] e tenetela da parte. Ora lavate bene le patate e affettatele con la buccia sottilmente utilizzando una mandolina, dovranno avere uno spessore di 1 millimetro e ½. Man mano che le affettate ponetele in una ciotola colma di acqua così da non farle annerire [6].
Scaldate l’olio in un tegame capiente, poi versate la cipolla affettata [7] e lasciatela appassire per circa 5-6 minuti a fuoco moderato finché non diventerà morbida e trasparente. A questo punto unite anche la salsiccia [8] e le erbe aromatiche tritate [9]
Fate rosolare qualche minuto così che la carne prenda colore e poi sfumate con il vino bianco [10]. Lasciate cuocere la carne per circa 12 minuti a fuoco moderato e poi spegnete la fiamma e tenete da parte [11]. Ungete con l’olio una pirofila da forno rettangolare da 30x20 cm, spolverizzate il fondo e i bordi con il pangrattato [12]
In modo che sia ben rivestita [13]. A questo punto adagiate le fettine di patate ben scolate, sovrapponendole leggermente, cosi da non lasciare spazi vuoti. Condite con un filo di olio [14], sale, pepe, una spolverata di Parmigiano grattugiato [15].
Unite qualche pezzetto di robiola, distribuito a tocchetti sulla superficie [16] e terminate con una strato di salsiccia [17]. Proseguite nuovamente con le patate [18], i formaggi e la salsiccia, fino a esaurire gli ingredienti (otterrete circa 4 strati).
Terminate l’ultimo strato con i formaggi e pepate [20]; cuocete ilpasticciodi patate in forno statico preriscaldato a 180° per 40 minuti nella parte centrale del forno. Terminata la cottura, sfornate il vostro pasticcio di patate e salsiccia [21], lasciatelo intiepidire e poi servitelo tagliandolo a fette.