Volete realizzare un antipasto saporito ed elegante per cominciare con gusto una cena importante? Provate i flan di merluzzo su salsa di carciofi, gustosi tortini monoporzione, realizzati con un croccante involucro di pancetta che racchiude un morbido ripieno a base di merluzzo cotto al vapore e  aromatizzato con erbe e scorza di arancia che conferiscono un gusto fresco e profumato. Per accompagnare i flan approfittate della stagione primaverile per realizzare una semplice salsa di carciofi. Con i flan di merluzzo su salsa di carciofi porterete in tavola un antipasto di grande effetto e il successo sarà assicurato!