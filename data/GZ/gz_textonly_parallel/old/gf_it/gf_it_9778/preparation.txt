Per realizzare i flan di merluzzo su crema di carciofi iniziate eliminando eventuali lische dai filetti di merluzzo con una pinza da cucina [1], poi tagliate i filetti a pezzi [2]. Riempite con acqua una pentola per la cottura al vapore, aromatizzate l’acqua con i gambi del prezzemolo e i grani di pepe nero e due pezzetti di scorza di arancia [3].
Tagliate la scorza di arancia avanzata a julienne [4]; portate l’acqua al bollore, quindi ponete il cestello nella vaporiera, adagiate il merluzzo, le erbe aromatiche tritate e aggiungete la scorza d'arancia [5]. Coprite con il coperchio [6] e cuocete per 5 minuti al massimo.
A cottura ultimata [7] trasferite il pesce nel mixer [8] e sminuzzatelo fino ad ottenere una crema: se dovesse risultare troppo asciutto aggiungete un po’ di acqua calda [9]; trasferite la crema ottenuta in una ciotola.
A parte montate l’albume a neve ben ferma con il robot dotato di fruste elettriche [10]. Incorporate l’albume al merluzzo [11] e mescolate per amalgamare gli ingredienti. A questo punto pelate le patate, poi tagliatele con il robot da cucina dotato di lame per affettare [12]:
dovrete ottenere fettine molto sottili [13]. Cuocete per pochi minuti le patate in acqua bollente [14], non si devono sfaldare, scolatele [15] e tenetele da parte.
Imburrate degli stampini monoporzione della capacità di 125 ml [16], rivestiteli internamente con le fette di pancetta [17] che dovranno ricadere sul bordo esterno. Farcite con un cucchiaino di crema di merluzzo [18]
proseguite con una fettina di patata [19] e proseguite fino ad esaurire gli ingredienti, alternando gli strati per tutti i tortini. Poi richiudetecon le fettine di pancetta [20] e cuocete i tortini in forno statico preriscaldato a 180° per 20 minuti (oppure in forno ventilato a 160° per 15 minuti). A cottura ultimata sfornate i tortini e lasciateli intiepidire [21].
Mentre i tortini cuociono occupatevi della crema di carciofi: pulite i carciofi, eliminate la punta e le foglie più esterne e rimuovete lo strato più fibroso del gambo. Affettate sottilmente i carciofi [22] e metteteli a bagno in una ciotola con acqua e limone perché non anneriscano [23]. Poi scolate i carciofi e saltateli in padella con un filo di olio di oliva e uno spicchio di aglio finché non saranno morbidi. Prima di spegnere il fuoco, condite con sale e pepe a piacere [24].
Frullate i carciofi cotti con il mixer ad immersione [25] fino ad ottenere una crema [26] (potete aggiungere poca acqua calda per diluirla se la crema fosse troppo densa). A questo punto potete sformare su un piatto di portata i flan di merluzzo e guarnirli con ciuffi di crema di carciofi, realizzati con la sac-à-poche con bocchetta a stella [27]! Il resto della crema di carciofi potete servirla come accompagnamento.