Pur essendo molto semplici da preparare, le sfoglie alle olive con cipolle caramellate sono un finger food assai saporito e gustoso: in poco tempo, avrete preparato un antipasto originale e sfizioso. Il sapore agrodolce delle cipolline crea un piacevole contrasto con il gusto deciso della Raspadüra, un formaggio grana poco stagionato (da quattro a sei mesi) servito in sottilissime sfoglie, raschiate con un particolare coltello direttamente dalla forma del formaggio; tipico della zona del lodigiano. Se vi è difficile reperire la raspadura, potete senz'altro sostiutirla con del buon formaggio grana ridotto a scaglie.