Ispirati da uno dei dolci classici della pasticceria campana, la celebre caprese al cioccolato, abbiamo sperimentato una sua versione più candida e profumata agli agrumi: la caprese al limone. Dalla terra di origine abbiamo mutuato i profumatissimi frutti dorati che conferiranno un aroma unico e inconfondibile alla caprese. Questa delicata e candida variante è un perfetto fine pasto da gustare accompagnato a un fresco bicchiere di limoncello fatto in casa con i grandi e succosi limoni di Sorrento. Se avete in programma una festa e siete alla ricerca di idee golose per arricchire il buffet dei dolci potete pensare di proporre entrambe le delizie per uno goloso dessert in stile black&white e accontentare così i gusti di tutti i vostri ospiti!