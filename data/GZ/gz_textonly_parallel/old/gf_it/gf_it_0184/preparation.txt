Per realizzare la caprese al limone per prima cosa grattugiate il cioccolato bianco [1] e la scorza dei limoni [2], tenete quindi da parte. Versate il burro morbido in una ciotola [3],
aggiungete metà della dose di zucchero [4] e montate il composto con le fruste elettriche [5]. Una volta raccolti gli ingredienti aromatizzate con la scorza di limone [6].
e un pizzico di sale [7]. Mantenendo le fruste in azione versate anche i tuorli [8] e quando il composto risulterà amalgamato [9]
aggiungete l'aroma di limone [10]. Tenete da parte l’impasto e, in un’altra ciotola capiente, versate la farina di mandorle e il cioccolato bianco grattugiato [11]. Setacciate qui le polveri restanti: la fecola e il lievito [12].
Mescolate e tenete da parte [13]. Ora versate in una ciotola gli albumi e la restante metà di zucchero [14], montate con le fruste elettriche [15]
fino a quando non otterrete un composto lucido e spumoso, non dovete montare a neve ma dovrà fare il classico becco d’uccello [16]. Ora riprendete il composto di uova e incorporate, alternandoli, 1/3 degli albumi [17] e 1/3 delle polveri [18] mescolate e proseguite ancora
fino a esaurire gli ingredienti. Una volta pronto l’impasto risulterà piuttosto compatto [19], imburrate e infarinate con la fecola uno stampo del diametro di 22 cm, quindi versate il composto [20] e livellatelo con la spatola per distribuirlo in modo omogeneo [21].
Cuocete la torta in forno ventilato preriscaldato a 170° per 45 minuti; una volta pronta sfornatela [22], lasciatela intiepidire e poi sformate la vostra caprese al limone e servitela spolverizzando la superficie con lo zucchero a velo (23-24).