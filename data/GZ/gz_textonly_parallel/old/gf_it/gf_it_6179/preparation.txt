Pe realizzare le uova alla contadina per prima cosa tagliate a cubetti il tomino [1], quindi prendete una pirofila da forno distribuite un primo strato di passata di pomodoro sul fondo [2], condite con un filo d’olio [3].
Ora adagiate nella teglia un uovo alla volta [4], per aiutarvi consigliamo di rompere l’uovo a parte in una ciotolina facendo attenzione a mantenere intatto il tuorlo. Adagiate le 4 uova una accanto all’altra [5] e distribuite la restante parte di passata di pomodoro [6] salate e pepate.
Aggiungete i cubetti di tomino [7] e profumate con i rametti di rosmarino [8]. Cuocete in forno statico preriscaldato a 180° per 20-25 minuti, a seconda del grado di cottura delle uova desiderato. Trascorso il tempo di cottura, sfornate le vostre uova alla contadina e servitele calde [9].