Che siano di carne o di verdure, gli involtini stuzzicano sempre una certa curiosità. Si attende trepidanti il primo taglio per svelare il ripieno custodito al loro interno: prosciutto e formaggio filante per gli inguaribili tradizionalisti, cime di rapa e fontina che mettono d’accordo Nord e Sud oppure una semplice panure aromatica al gusto di limone. Se anche voi, come noi, non vi stancate mai di sperimentare nuovi accostamenti di sapori, provate la nostra ricetta degli involtini di carne al pistacchio: tenere fettine di vitello morbide e cremose e all’interno e irresistibilmente croccanti all’interno. La cottura in forno conferirà anche un tocco genuino che vi convincerà definitivamente!