Per preparare gli involtini di carne al pistacchio per prima cosa salate le fettine di carne [1] e conditele poi con un filo di olio extra vergine di oliva [2]. Preparate poi il ripieno. Mettete in una ciotola il formaggio spalmabile e aggiungete i pistacchi tritati [3].
Condite con un pizzico di pepe nero [4] e mescolate per amalgamare il composto [5]. Ora prendete una fettina di carne, stendetela bene su un piatto e farcitela da un lato con un cucchiaino abbondante di crema [6].
Arrotolate la fetta di carne [7] per creare lâ€™involtino [8]. Con le dosi indicate otterrete 12 involtini [9].
Realizzate la panatura: in una ciotola versate il pangrattato, i pistacchi tritati e lo spicchio di aglio tritato [10], condite con sale e pepe. Passate tutti gli involtini nella panatura [11], avendo cura di ricoprirli interamente [12].
Disponete gli involtini su una teglia foderata con carta forno. Versate sulla superficie un filo di olio extra vergine di oliva [13] e cuocete gli involtini di carne al pistacchio in forno preriscaldato a 180 gradi per circa 20 minuti. A cottura ultimata, sfornate la teglia [14] e servite gli involtini ben caldi [15].