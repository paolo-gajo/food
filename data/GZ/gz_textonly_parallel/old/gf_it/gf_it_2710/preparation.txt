Per preparare il gelato panna e caffè per prima cosa preparate il caffè con la moka e lasciatelo raffreddare. Poi versate la panna in una ciotola [1], aggiungete poi il miele [2] e con uno sbattitore semimontatela [3]. 
Dovrete fermarvi nel momento in cui la panna sarà già un po' densa, ma non ancora completamente montata [4]. A questo punto dividete il composto in due ciotole versandone in una circa 250 g e nell'altra circa 450 g [5]. Versate in quest'ultima il caffè ormai freddo [6] 
e mescolate con una frusta (7-8). Realizzate poi delle scaglie di cioccolato utilizzando un pelapatate [9]. 
Munitevi di uno stampo per ghiaccioli e inserite all'interno di ciascuna sezione un pò di panna al caffè [10]; aggiungete poi le scaglie di cioccolato [11] e proseguite aggiungendo un pò di panna bianca [12].
Proseguite alternando i due tipi di panna [13] fino a riempire completamente lo stampo. Inserite i bastoncini di legno [14] e riponete in freezer per almeno 4 ore. Trascorso questo tempo riprendete poi lo stampo dal freezer bagnando la parte esterna dello stampo [15] 
estraete i gelati delicatamente, posizionateli su un un vassoio e riponeteli in freezer [16]. Al momento di servirli tritate grossolanamente il cioccolato e fondetelo a bagnomaria (o in microonde) [17]. Quindi utilizzatelo per decorare ogni gelato panna e caffè su stecco, aspettate pochi secondi che si sarà solidificato e servite [18]! 