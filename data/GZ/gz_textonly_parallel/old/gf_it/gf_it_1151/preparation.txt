Per preparare le costine alla griglia cominciate preparando la marinatura, che servirà per aromatizzare la carne e renderla più tenera e saporita. In una terrina bassa e larga di capacità sufficiente versate il vino [1], e poi aggiungete lo scalogno pulito e tagliato grossolanamente [2] e i rametti di rosmarino interi [3].
Tagliate adesso le costine [4] e adagiatele nella marinatura, avendo cura di immergerle bene [5]. A questo punto aggiungete l'olio extravergine di oliva [6],
il sale e il pepe [7]. Le vostre costine sono pronte per il riposo [8]: coprite la terrina con della pellicola [9] e trasferitele in frigorifero, dove dovranno rimanere per circa 2 ore. Ricordatevi di girarle dopo circa un'ora in modo che si insaporiscano perfettamente da entrambi i lati.
Nel frattempo, preparate la salsa di accompagnamento. Nel mixer tritate la cipolla [11]. Intanto scaldate l'olio in una casseruola dal fondo antiaderente, e aggiungete l'aglio sbucciato tagliato grossolanamente [12].
Fate soffriggere l'aglio per qualche minuto, in modo che l'olio si insaporisca bene [13]. Quando sarà rosolato, rimuovetelo [14] e aggiungete la cipolla tritata [15].
Fatela stufare per circa 10 minuti, versandovi a poco a poco l'aceto [16] e facendolo sfumare. Tenendo il fuoco molto dolce, uno alla volta aggiungete tutti gli altri ingredienti: per prima la salsa di pomodoro [17], poi il concentrato [18],
quindi la senape [19], il peperoncino [20], lo zucchero di canna [21], sempre mescolando mano a mano che inserite un nuovo ingrediente.
Aggiungete anche il tabasco [22], la salsa worchester [23], il sale e il pepe [24]
Infine, mescolate nuovamente per amalgamare tutti gli ingredienti. Togliete la salsa dal fuoco e filtratela con l'aiuto di una spatola e di un colino a maglie strette [27].
La vostra salsa è pronta: trasferitela in una ciotolina [28]. Trascorse le 2 ore di riposo, scolate le costine dalla loro marinatura [30]
e cuocetele su una griglia ben calda [31] per 16-18 minuti, girandole a metà cottura [32]. Servite le vostre costine alla griglia ben calde, accompagnate dalla salsa preparata precedentemente [33].