Per preparare la torta di sfoglia caprese come prima cosa pretendete il rotolo di pasta sfoglia e stendetelo delicatamente su un piano [1]. Trasferite poi all'interno di uno stampo festonato da 25 cm [2] e fate aderire bene la sfoglia su tutti i bordi [3].
In una ciotolina sbattete un uovo [4] e utilizzatelo per spennellare tutta la superficie della sfoglia [5]. Bucherellate la base con i rebbi di una forchetta [6]
e cospargete la base con il Grana grattugiato [7]. Cuocete in forno statico preriscaldato a 180° per circa 30 minuti. Nel frattempo che la sfoglia è in forno occupatevi dei pomodorini confit. Come prima cosa lavateli e asciugateli. Sistemateli su un tagliere e tagliateli a metà [8]. Disponeteli man mano su una teglia con carta forno, con la parte del taglio rivolta verso l'alto [9] 
e conditeli con olio [10], sale [11], scorza di limone [12], 
origano [13] e infine lo zucchero a velo [14], spolverato con un setaccino. Quando la sfoglia sarà ben dorata sfornatela [15] e lasciatela raffreddare. Alzate la temperatura del forno a 220° e cuocete i pomodorini per 30 minuti. 
Poi sfornateli e lasciateli intiepidire [16]. Trasferite la sfoglia su un tagliere, posizionate i pomodorini all'interno [17], aggiungete sopra i nodini e decorate con le foglie di basilico [18]. La vostra sfoglia caprese è pronta per essere gustata.