L’autunno è la stagione dei funghi e noi abbiamo colto l’occasione per portare in tavola un primo piatto che esalti il sapore di questo ingrediente: gli spaghetti ai pomodorini e champignon. In questa ricetta abbiamo scelto gli champignon bianchi, che si distinguono dagli champignon biondi per il gusto più tenue e meno marcato. L’armonia di sapori che si crea quando vengono uniti ai pomodorini è musica per il palato: il sapore delicato ed aromatico dei funghi si fonde con il gusto acidulo e deciso dei pomodorini. Un primo piatto in grado di rievocare le gite in montagna e portare i suoi profumi direttamente sulla tavola di casa vostra!Scoprite anche le nostre penne all'arrabbiata con funghi champignon!