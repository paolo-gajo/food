I bastoncini di pasta sfoglia al formaggio sono delicati e sfiziosi stuzzichini salati di pasta sfoglia condita con Parmigiano Reggiano, da proporre per l’aperitivo o come antipasto in un ricco buffet. Che ne dite ad esempio di offrirli per arricchire il vostro cesto del pane e deliziare i vostri commensali? I bastoncini di pasta sfoglia al formaggio si preparano in pochi minuti e hanno un gusto davvero sfizioso: sono infatti conditi con paprika, semi di papavero bianco e nero, ricchi di proprietà beniefiche e dal sapore particolare. Voi potrete scegliere di condire i bastoncini di pasta sfoglia con le spezie che più preferite, unica regola: sbizzarrirsi con i colori!