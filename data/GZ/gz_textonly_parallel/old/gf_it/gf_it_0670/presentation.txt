Fragole e cioccolato: cibo degli dei! Se volete assaggiare qualcosa di "celestiale", questo è il dessert che sognavate: torta cioccolato e fragole. Gli antichi romani, si sa, erano un popolo che conosceva molto bene le regole del mangiar bene e sapeva godere dei piaceri della tavola. Tra i cibi prediletti c'erano anche loro, le fragole: questo frutto fresco e dolce pare venisse consumato soprattutto durante le feste in onore del dio Adone, una delle figure più complesse della mitologia classica. Dopo averlo abbinato a tanti altri ingredienti tra cui il mascarpone, oggi vi proponiamo di abbinarlo al cioccolato fondente per creare un dolce superbo, adatto a tutte le occasioni speciali come un compleanno, la Festa della mamma o per far capire semplicemente a qualcuno quanto è importante per voi! La torta cioccolato e fragole nasce dal binomio sublime tra questi due ingredienti morbidamente tenuti insieme da una crema chantilly soffice come una nuvola. Cosa chiedere di più? Non resta che scegliere il momento per deliziarvi con una fetta di questa favolosa torta cioccolato e fragole!