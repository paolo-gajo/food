Per preparare il crumble di nocciole con fragole al rum cominciate dalla crema soffice. Versate la panna e lo yogurt ben freddi in un recipiente, aggiungete lo zucchero a velo [1] e sbattete velocemente con la frusta a mano (potete anche usare le fruste elettriche), fino ad ottenere un composto cremoso: non c'è bisogno di montare a neve ferma [3].
Una volta ottenuta una crema morbida e compatta, coprite con pellicola e fate riposare in frigorifero per una decina di minuti [4]. Intanto occupatevi del crumble. In una ciotola versate la granella di nocciole, la farina [5], lo zucchero e il burro morbido a pezzi [6],
infine il sale [7] e sbriciolate il composto rapidamente con la punta delle dita [8]. Versate le briciole su una placca da forno rivestita con carta forno [9]
e cuocete in forno staticopreriscaldato a 180°, per 10 minuti: alla fine della cottura risulterà ben colorato [10]. Passate alle fragole: privatele delle foglione verdi e del picciolo [11], poi tagliate in spicchi in base alla grandezza: con quelle grosse dovreste ottenere 8 spicchi uguali [12].
Versate le fragole in una padella [13]. Accendete la fiamma e non appena il fondo è caldo sfumate con il rum [14] e lasciate evaporare. In tutto ci vorranno non più di 2-3 minuti. Le fragole infatti dovranno restare ben croccanti [15].
Mentre le fragole si raffreddano recuperate la crema dal frigo, grattugiate la scorza del lime [16] e mescolate molto delicatamente [17]. Siete pronti per la composizione delle 4 porzioni. Nei bicchieri versate un po' di crumble alle nocciole sulla base [18]
aggiungete un po' delle fragole al rum [19] e infine coprite con la panna al lime [20]. Andate avanti così con tutti gli altri e i vostri crumble alle nocciole con fragole al rum sono pronti: gustateli subito [21]!