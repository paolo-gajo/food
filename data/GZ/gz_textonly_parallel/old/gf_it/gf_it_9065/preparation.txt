Per preparare la ciambella al cacao con cuore al cocco iniziate a dividere i tuorli dai albumi. In una ciotola versate 45 g di tuorli e lo zucchero [1] e con una frusta elettrica iniziate a montare per qualche minuto finché il composto non risulterà chiaro, aggiungete quindi lo yogurt greco [2] e continuate a lavorare ancora per qualche minuto, versate anche i semi di una bacca di vaniglia [3] per aromatizzare l’impasto.
In una ciotola a parte setacciate la farina [4], la fecola [5], il lievito e il cacao [6],
mescolate per amalgamare [7]. Ora incorporate le polveri un cucchiaio per volta [8], continuando a lavorare sempre con lo sbattitore elettrico [9].
Una volta inglobate le polveri, versate l’olio di semi a filo [10] mantenendo sempre in azione le fruste. Tenete da parte l’impasto ottenuto [11]. Lavate le fruste e montate 112 g di albumi [12]
finché non diventano chiari poi versate il cocco rapè [13] e infine lo yogurt greco [14], continuando a mescolare con le fruste. Poi trasferite il composto ottenuto in un sac-à-poche usa e getta senza beccuccio [15].
Ora che avete anche il ripieno pronto [16], prendete lo stampo (noi abbiamo usato uno stampo in silicone) del diametro di 26 cm e versate metà del composto al cacao [17], poi con un cucchiaino formate un incavo al centro dell'impasto [18]
per riempirlo con la farcitura al cocco [19]: formerete quindi un cerchio [20]. Ricoprite con il resto dell’impasto al cacao [21] e cuocete in forno statico già caldo per 50 minuti a 180 ° nel ripiano medio del forno.
A cottura ultimata sfornate il dolce e lasciate raffreddare completamente a temperatura ambiente [22]. Poi sformate su un piatto da portata [23] e spolverizzate la superficie con lo zucchero a velo [24]. La vostra ciambella al cacao con cuore di cocco e pronta per essere gustata!