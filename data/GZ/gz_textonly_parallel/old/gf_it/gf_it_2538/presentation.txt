I biscotti danesi sono delle piccole tentazioni a cui è impossibile resistere! Ricchi di gusto e venduti nelle classiche scatole di latta sono davvero famosi, solitamente vengono gustati e serviti insieme ad una tazza di tè caldo. Il maestro Iginio Massari è venuto a trovarci portando con sé la sua ricetta... e ovviamente tanti fragranti e friabili biscotti danesi. Solo un vero intenditore come lui poteva renderli estremamente golosi aggiungendo gocce di cioccolato nell'impasto, per una merenda coi fiocchi! E se volete arricchirli ancora di più, il suo consiglio è davvero semplice: una volta cotti basterà intingerli nel cioccolato fondente fuso e temperato. I biscotti danesi saranno un vero sogno... provare per credere! 