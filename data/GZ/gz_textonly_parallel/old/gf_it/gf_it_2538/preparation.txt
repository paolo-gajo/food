Per preparare i biscotti danesi come prima cosa realizzate l'impasto. Nella ciotola di una planetaria dotata di foglia versate il burro a pomata [1], lo zucchero a velo [2], i semi del baccello di vaniglia [3]. 
Unite anche il sale [4]. Azionate la macchina a velocità minima, poi quando gli ingredienti inizieranno ad amalgamarsi aumentate la velocità fino ad ottenere una schiuma. Incorporate un uovo [5], lasciatelo assorbire e aggiungete un po' di farina di nocciole [6]. 
Non appena saranno assorbite aggiungete il resto della farina di nocciole e subito dopo l'uovo rimasto [7]. Continuate a lavorare l'impasto ed eventualmente aiutatevi con una marisa per ripulire i bordi della ciotola. Quando tutto sarà ben incorporato aggiungete metà del latte [8], unite la farina già setacciata, aggiungendola all'impasto un cucchiaio alla volta [9]. 
Versate il latte rimasto [10], lasciate assorbire fino ad ottenere un impasto cremoso [11]. Aggiungete le gocce di cioccolato [12]. 
e mescolate ancora per amalgamarle al resto [13]. Trasferite l'impasto in una sacca da pasticcere con bocchetta liscia da 1 cm [14]. Modellate i biscotti facendo dei bastoncini lunghi circa 5 cm su una placca rivestita da carta forno [15].
Cuocete i biscotti in forno statico a 180° per 20 minuti. Sfornate i biscotti [16], lasciateli raffreddare e quando saranno completamente freddi potrete decorarne alcuni immergendoli solo per metà nel cioccolato fondente temperato [17]. Potrete immergerli sul lato più lungo, quello più corto oppure in maniera obliqua. Man mano che intingete i biscotti nel cioccolato, eliminate l'eccesso sul bordo della ciotola e posizionateli su un vassoio rivestito con carta forno, o una gratella [18]. Lasciate solidificare il cioccolato in un luogo fresco e gustateli! 