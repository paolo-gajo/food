La cream tart salata è una versione di uno dei dolci che ha fatto innamorare i naviganti di tutto il web! Oggi reinventiamo questo dessert, donando alla classica cream tart una veste tutta nuova, che la renderà perfetta per partecipare ai vostri buffet e, perchè no, potrebbe anche diventare una torta dedicata a coloro che non amano i dolci! Oltre al suo aspetto, certamente scenografico, ciò che conquisterà i vostri ospiti sarà la sua freschezza, il gusto acidulo del formaggio e la fragranza della frolla salata! E proprio come per la cream tart potrete sbizzarrirvi creando nuove forme e nuovi ripieni, in base all'occasione e al vostro gusto! 