Per preparare i fiocchi di neve per prima cosa sciogliete il lievito nel latte a temperatura ambiente [1]. Poi nella ciotola di una planetaria dotata di gancio unite le due farine [2], il latte in cui avete disciolto il lievito [3] 
lo zucchero [4] e i semi che avrete prelevato da una mezza bacca di vaniglia [5]. Lavorate il tutto a velocità media per un paio di minuti, fino a che il composto non sarà liscio. Quando l'impasto si attaccherà bene al gancio aggiungete il burro morbido, un pezzetto alla volta [6]. 
Azionate di nuovo la macchina [7]. Quando sarà ben assorbito aggiungete il sale [8] e continuate a lavorare fino a che l'impasto non sarà ben incordato, per circa 5 minuti [9]. 
Trasferite poi l'impasto su un piano leggermente infarinato [10] e con le mani pirlatelo, in modo da dargli una forma sferica [11]. Trasferite nella ciotola di una planetaria, coprite con la pellicola per alimenti [12] e lasciate lievitare per circa 1 ora e mezza, a temperatura ambiente (circa 25-26 gradi).
Trascorso questo tempo l'impasto non raddoppierà di volume ma crescerà un pò [13]. Trasferitelo sul piano di lavoro e prelevatene una parte [14] da cui ricaverete dei pezzi da 30 g [15]. Una volta che terminerete l'impasto, ne avrete ottenuto 28. 
Modellate ciascuna porzione di impasto pirlandolo sul piano di lavoro in modo da ricavare una sfera precisa (16-17). Trasferite man mano le palline su una leccarda foderata con carta forno, distanziandole bene tra di loro perchè cresceranno ancora un po' [18]. Coprite con pellicola e lasciate lievitare ancora per 1 ora e mezza, sempre a temperatura ambiente. 
Nel frattempo preparate la crema alla ricotta. Versate la panna liquida in una ciotola e montatela con le fruste elettriche [19] fino a renderla ben ferma [20], poi riponetela in frigorifero. In un’altra ciotola, lavorate la ricotta con una spatola (o una frusta) per ammorbidirla [21], 
poi aggiungete lo zucchero a velo [22] e la scorza grattugiata di un limone [23] e continuate a lavorare finché non risulterà liscia e omogenea [24].
Ora unite la ricotta alla panna montata che avevate lasciato in frigorifero [25] e incorporatela delicatamente con la spatola, facendo dei movimenti dal basso verso l’alto [26]. Quando la crema di ricotta sarà pronta [27], coprite la ciotola con la pellicola e conservatela in frigorifero.
Passate adesso alla crema al latte. Versate in un pentolino il latte insieme allo zucchero [28]. Portatelo sul fuoco e mescolate per far sciogliere lo zucchero. Aggiungete poi il miele [29] e i semi che avrete prelevato dal baccello di vaniglia [30].
Unite poi la maizena mescolando con una spatola per farla sciogliere [31] e mescolando di continuo con una frusta [32], per evitare la formazione di grumi, cuocete la crema per qualche minuto fino a che non si sarà addensata e velerà la spatola. 
Trasferitela in una ciotola bassa e larga [34], coprite con la pellicola a contatto e lasciate raffreddare prima a temperatura ambiente, poi in frigorifero. Quando le palline saranno lievitate in una ciotolina sbattete l'uovo insieme al latte e utilizzatelo per spennellare delicatamente la superficie delle palline [35]. Cuocete in forno statico a 180° per circa 18 minuti, fino a che non saranno ben dorati. Nel frattempo riprendete la crema ormai fredda e lavoratela con una frusta per lisciarla [36], 
unitela poi alla crema di ricotta [37] e mescolate delicatamente dal basso verso l'alto per non smontarla [38]. Trasferite il composto in una sac-a-pochè con bocchetta liscia, lunga e sottile [39]. Riponete in frigorifero fino al momento dell'utilizzo. 
Non appena i fiocchi di neve saranno ben dorati sfornateli e lasciateli intiepidire [40]. Poi utilizzando una bocchetta liscia forate delicatamente la base [41] e farciteli con la crema spremendo sempre delicatamente con la sac-à-poche [42]. 
Trasferiteli man mano su una leccarda o un vassoio [43], poi spolverizzateli con lo zucchero a velo [44] prima di servirli [45]. 