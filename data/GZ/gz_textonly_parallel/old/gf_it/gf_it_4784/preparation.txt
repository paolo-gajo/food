Per realizzare le frittelle di capperi iniziate a preparare la pastella: dividete gli albumi dai tuorli e sbattete questi ultimi con una frusta [1], poi unite il latte a filo [2] continuando a mescolare per ottenere un composto omogeneo [3].
Incorporate la farina setacciata [4], il sale e mescolate con la frusta [5] per amalgamare [6] dovrete ottenere un impasto liscio, fluido e senza grumi.
a parte montate a neve gli albumi (7-8) con una planetaria munita di frusta (o uno sbattitore elettrico) e unite anche questi alla pastella mescolando delicatamente con una spatola per non smontarli [9].
Prendete i capperi freschi, eliminate il picciolo, sciacquateli sotto l’acqua corrente, asciugateli strofinandoli con un panno da cucina e poi metteteli nella pastella (10-11). Scaldate l’olio per la frittura: in un tegame versate l’olio di semi e quando raggiungerà la temperatura di 170° prendete con un cucchiaio l’impasto e immergetelo nell’olio caldo [12] per formare la frittella, cuocete per circa 2 minuti per lato,(cuocete poche frittelle alla volta per non abbassare la temperatua dell'olio).
Scolate le frittelle [13] quando saranno dorate e adagiatele su un vassoio rivestito con panno carta per asciugare l’olio in eccesso [14]. Le frittelle di capperi sono pronte, gustatele bene calde [15]!