Per preparare i ghiaccioli alla fragola iniziate preparando uno sciroppo: mettete l'acqua a scaldare in un pentolino [1] e aggiungete lo zucchero [2], lasciate sciogliere completamente lo zucchero, spegnete il fuoco e lasciate raffreddare [3].
Mentre lo sciroppo raffredda, pulite e lavate bene le fragole sotto l'acqua corrente e frullatele [4] fino a raggiungere una consistenza cremosa [5]. Aggiungete lo sciroppo ormai freddo alla purea di fragole [6]
e il succo di mezzo limone precedentemente filtrato [7]. Mescolate per bene, filtrate il composto ottenuto con un colino a maglie strette [8] e, nel caso in cui si fosse formata della schiuma, eliminatela con un cucchiaio [9].
Prendete ora dei comuni stecchini da gelato e un foglio di carta alluminio. Formate un piccolo cordoncino, avvolgetelo intorno allo stecchino [10] e bloccate gli estremi sui lati dello stampino per ghiaccioli [11]. Questo servir√† a mantenere centrale lo stecchino quando andrete a versare il composto liquido nello stampo. A questo punto versate il composto nello stampo, lasciando 1 cm di spazio dal bordo [12]. Mettete i vostri ghiaccioli alla fragola in freezer fino a quando si saranno solidificati!
Per preparare i ghiaccioli al limone iniziate preparando lo sciroppo, utilizzando lo stesso procedimento descritto sopra. Mentre lo sciroppo raffredda, spremete i limoni fino ad ottenere 150 gr di succo, filtratelo con un colino a maglie strette [13] e aggiungetelo allo sciroppo ormai freddo [14]. Ripetete l'operazione dello stecchino anche per i ghiaccioli al limone, versate il liquido negli stampini [15] ricordandovi di lasciare 1 cm di spazio dal bordo. Metteli in freezer fino a quando avranno raggiunto una consistenza solida.
Per preparare i ghiaccioli all'arancia iniziate preparando lo sciroppo, utilizzando lo stesso procedimento descritto sopra. Mentre lo sciroppo raffredda, spremete le arance e filtrate il succo con un colino a maglie strette [16] e unitelo allo sciroppo ormai freddo [17]. Ripetete l'operazione dello stecchino anche per i ghiaccioli all'arancia, versate il liquido negli stampini [18] ricordandovi di lasciare 1 cm di spazio dal bordo. Metteli in freezer fino a quando avranno raggiunto una consistenza solida.