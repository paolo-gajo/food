Per preparare la crostata integrale come prima cosa tagliate il burro freddo a cubetti. Versatelo nella ciotola di una planetaria dotata di foglia, aggiungete lo zucchero [1] e il sale [2]. Lavorate il composto dino ad ottenere una crema. Aggiungete poi le uova [3],
la cannella [4] e lavorate fino a che saranno completamente assorbite. Nel frattempo mescolate in una ciotola la farina integrale e quella 00, poi riducete la velocità della planetaria e unite anche le farine [5]. Lasciate assorbire anche queste [6].
Quando avrete ottenuto un composto omogeneo trasferitelo su un piano [7] e lavorate per pochi istanti, giusto il tempo di compattare la frolla e ottenere un panetto [8]. Avvolgete nella pellicola per alimenti [9] e lasciate riposare in frigorifero per almeno 30 minuti.
A questo punto riprendete la frolla, dividetela a metà e stendetela su un piano leggermente infarinato [10]. Dovrete ottenere un disco spesso circa mezzo cm [11]. Trasferitelo all'interno di uno stampo da 30 cm (non sarà necessario imburrarlo). Modellando la pasta con le mani fatela aderire bene alla tortiera, poi utilizzando il mattarello pressate la superficie per eliminare la pasta in eccesso [12] e unitela a quella tenuta da parte, impastando brevemente. Se dovesse fare molto caldo, potete conservare la frolla in frigorifero. 
Una volta che avrete rifilato bene il bordo [13], versate la confettura all'interno e spargetela con il corso di un cucchiaio in modo da ricoprire l'intera superficie [14]. Riprendete la frolla e stendetela ricavando un altro disco spesso mezzo cm. Per facilitarvi potete stenderla su un foglio di carta forno. 
In questo modo sarà più facile sollevare il disco e sistemarlo a copertura della crostata. Rifilate l'eccesso di pasta con un coltellino [17] e con le dita unite i bordi. Bucherellate la superficie della crostata con i rebbi di una forchetta [18] 
e spolverizzate la superificie con lo zucchero di canna [19] [20]. Cuoci in forno statico preriscaldato a 180° nel ripiano centrale per 40 minuti. Quando sarà ben dorata, sfornate la crostata [21] e lasciatela raffreddare completamente prima di sformarla e servirla. 