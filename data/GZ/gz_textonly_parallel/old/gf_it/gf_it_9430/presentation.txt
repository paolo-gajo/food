La crostata integrale è una variante della classica crostata a base frolla. Si tratta di una versione più rustica, con una miscela di farina integrale e "00". Si ottiene un guscio fragrante dal gusto genuino, da farcire a piacimento. Noi abbiamo scelto la confettura di pesche, ma con l'integrale si sposano bene anche marmellate di frutti rossi, confettura di fragole come nella crostata speziata, o composte di mele. Oppure, perchè no, una bella crema pasticcera come quella della crostata amalfitana! Siamo sicuri che vi innamorerete di questa crostata e di questa frolla integrale. Che sia per la colazione o per una sana merenda questa crostata piacerà a tutti! 