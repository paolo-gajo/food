Sono davvero tanti i piatti che accomunano le regioni del nostro Bel paese, da nord a sud, ciascuno con le proprie peculiarità. E sempre più spesso è facile ritrovare un filo conduttore. Per esempio, nell’area del mediterraneo, ci sono profumi e colori che caratterizzano la cucina: come il pomodoro, l’aglio e l’origano. Uno dei molluschi più versatili e anche più utilizzati nella nostra cucina è il polpo. Immancabile sulle tavole delle feste preparato all’insalata o in carpaccio, o negli strati di pasta sotto forma di lasagne e persino per le cene informali in casa avvolto in un wrap! Ma oggi abbiamo deciso di stare sul classico preparando un gustosissimo polpo in umido. Attenzione, da non confondere con quello alla Luciana, che è una ricetta napoletana dove il mollusco suole cuocersi nella sua acqua. Questa deliziosa preparazione ha un ottimo condimento che è perfetto per inzuppare il pane, accompagnare i pezzetti di polpo intenerito dalla cottura nel pomodoro sarà davvero un piacere per il palato! Perciò siete pronti a preparare il polpo in umido? Ecco la nostra ricetta!