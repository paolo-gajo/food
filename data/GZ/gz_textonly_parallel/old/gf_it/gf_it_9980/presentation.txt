Le quaglie con mantello di pancetta e riso, formano un piatto unico molto stuzzicante e completo. Le quaglie, dopo essere state cosparse di erbe aromatiche, vengono farcite e avvolte con fette di pancetta e foglie di salvia; verranno arrostite insieme a pezzi di carote, sedano e cipolla e cosparse di vino rosso.La cottura verrà ultimata nel forno; si avrà quindi il tempo di preparare il riso che servirà come accompagnamento, mentre passando al setaccio il fondo di cottura, si ricaverà un gustoso condimento per cospargere la pietanza.