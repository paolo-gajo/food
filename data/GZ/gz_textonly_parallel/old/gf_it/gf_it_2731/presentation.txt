Dolci, colorati, divertenti, svettano sui loro bastoncini portando allegria e un tocco di golosità: riuscite ad indovinare di cosa stiamo parlando? Dei lecca lecca! In questa ricetta vi proponiamo dei graziosi lecca lecca colorati con l’aggiunta di una piacevole nota agrumata. Per prepararli potete decidere di utilizzare il colore che preferite, rosso, giallo, blu, oppure mescolare tinte diverse per un vivace arcobaleno di colori! Questi lecca lecca sono davvero golosi e perfetti per una festa di compleanno: preparateli e farete la gioia dei vostri bambini!