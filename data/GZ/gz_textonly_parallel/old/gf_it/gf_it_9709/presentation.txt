Quale maniera migliore per augurare un buon risveglio al vostro partner il giorno di San Valentino se non con questi biscotti che raccontano tutto l’amore che provate? I biscotti degli innamorati sono friabili dolcetti al burro dalla classica forma a cuore che, ritagliati nella giusta maniera, possono anche essere infilati sul bordo di una tazzina. Tagliandoli a forma di lettere dell’alfabeto, possono comporre le parole “ti amo”: una splendida e tenera idea da far trovare su di un vassoio assieme al caffè o al cappuccino della prima colazione. Un piccolo pensiero d’amore che sarà sicuramente gradito nel giorno più romantico dell’anno!