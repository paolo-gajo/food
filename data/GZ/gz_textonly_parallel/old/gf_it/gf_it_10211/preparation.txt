Per realizzare la pita con agnello per prima cosa ponete in una teglia il cosciotto, insaporitelo con la paprika [1], il cumino [2], il pepe [3] e l’olio.
Spalmate con cura gli aromi intorno a tutto il cosciotto [4]. Coprite con pellicola per alimenti [5] e lasciate marinare per 1 ora. In questo modo la carne assorbirà tutti i sapori [6].
Trascorso il tempo di marinatura coprite la teglia con la carta stagnola [7] e cuocete in forno statico preriscaldato a 160° per almeno 3 ore o fino a quando l'agnello non risulterà ben cotto. Mentre cuoce l'agnello potete realizzare la pita seguendo la nostra ricetta delle pita e utilizzando le dosi degli ingredienti indicati qui sopra. Una volta cotto, sfornate il cosciotto [8] e sfilacciatelo in modo da ricavare degli straccetti di carne [9] e salate.
Intanto bollite la patate per 20 minuti [10]. Lavate e affettate sottilmente la melanzana [11], quindi grigliatela su una piastra ben rovente [12].
Trasferite man mano le melanzane in una pirofila [13] e condite le melanzane grigliate con olio di oliva [14] e sale. Ora preparate la salsa: nel bicchiere di un mixer versate il basilico, l’aneto [15].
Aggiungete 20 g di olio d’oliva [16]. Frullate [17] e incorporate il composto ottenuto allo yogurt [18].
Mescolate e tenete da parte [19]. Ora riprendete le patate bollite e tagliatele a fettine di circa 5 mm [20]. Cuocetele con un filo di olio in padella per 10 minuti [21].
Quando le patate saranno dorate, spegnete il fuoco e salatele [22]. La farcia è pronta, prendete una pita, farcitela con ¼ di dose di ciascun ingrediente iniziando con le melanzane [23] e gli straccetti di agnello [24].
Ora aggiungete dei pomodori tagliati a spicchi grossolani e insaporite con la salsa allo yogurt [25]. Richiudete la pita [26] e gustatela subito [27].