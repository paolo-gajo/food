Siete alla ricerca di un secondo piatto saporito e raffinato adatto ad un’occasione speciale? Noi vi proponiamo il roastbeef agli agrumi e teglia di patate zucchine e pomodorini, un secondo piatto davvero gustoso e profumato cotto in forno con modalità al vapore che rende il roast beef morbido all’interno e ben rosolato all’esterno. Per accompagnare il roast beef abbiamo pensato ad una ratatouille di verdure anche queste cotte al vapore per esaltarne il sapore e aromatizzate con un pizzico di paprika forte per dare un gusto più spiccato. Provate il roast beef agli agrumi con teglia di patate zucchine e pomodorini, vi conquisterà al primo boccone!