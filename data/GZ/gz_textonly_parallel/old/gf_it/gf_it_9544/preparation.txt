Per realizzare il roastbeef agli agrumi con teglia di patate zucchine e pomodorini iniziate dalla preparazione della carne: grattugiate la scorza di un’arancia [1] e di un limone [2] e spremete il succo sia dell'arancia [3]
che del limone [4]. Filtrate i succhi in un colino e raccogliete l'emulsione in una ciotola [5]. Tritate finemente un rametto di maggiorana e uno di rosmarino. In una teglia da forno versate la farina setacciata [6]
il trito di erbe aromatiche [7], la scorza dell’arancia e del limone setacciata. Unite il sale [8], il pepe [9].
Mescolate il composto per la panatura [10]. Prendete il roast beef, se il pezzo di carne che avete comprato è irregolare, legatelo con dello spago [11] per fargli mantenere la forma e spennellatelo con l’emulsione di agrumi, poi infarinatelo su tutti i lati [12],
ponetelo su una griglia da forno [13] e cuocetelo con Samsung 3 oven programma automatico per cottura singola a vapore S12 [13]. A cottura ultimata sfornate il roastbeef e lasciatelo raffreddare per tagliarlo con più facilità [14]. Intanto occupatevi delle verdure: lavate e spuntate le zucchine e poi tagliatele a rondelle e poi dividetele a metà [15],
lavate e pelate le patate e riducetele a piccoli spicchi [16] che abbiano più o meno le stesse dimensioni delle zucchine in modo da ottenere una cottura omogenea, fate sbollentare le patate pochi minuti in acqua bollente [17]. Tagliate a metà i pomodorini [18] versateli in una pirofila, aggiungete anche le zucchine e i pomodorini,
condite con un filo di olio di oliva [19] salate [20], pepate, aromatizzate con un cucchiaino di paprika [21] e mescolate per far insaporire le verdure.
Per ultimo versate uno strato di parmigiano reggiano grattugiato [22] per creare una saporita crosticina in cottura. Cuocete nel forno Samsung 3 oven con programma automatico per cottura singola a vapore S11. Quando le verdure saranno pronte, sfornatele [23], tagliate il roastbeef a fette e servitelo accompagnandolo con la teglia di verdure miste [24].