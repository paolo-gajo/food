Per preparare il cake di zucca iniziate a ricavare la polpa eliminando con un coltello affilato la parte esterna [1], poi togliete i semi [2] e affettate la zucca non troppo sottile [3].
Disponetela su una leccarda foderata con carta da forno e adagiate su ciascuna fetta qualche ago di rosmarino [4], poi cospargete con lo zucchero semolato [5], quindi cuocete in forno statico preriscaldato a 180° per 60 minuti (a 160° per circa 50 minuti se forno ventilato). Quando la zucca sarà pronta, leggermente abbrustolita e ammorbidita, eliminate i rametti di rosmarino [6],
poi passate la zucca cotta al setaccio per eliminare l'acqua in eccesso [7]. In una ciotola a parte, rompete le uova [8] e sbattetele con uno sbattitore elettrico; unite lo zucchero di canna [9] e continuate a lavorarle perchè lo zucchero si sciolga.
In un'altra ciotolina setacciate la farina 00 e unite il lievito [10]. Quindi aggiungete al composto di uova e zucchero la farina di mandorle [11], po la farina 00 a cui avete aggiunto il lievito [12].
Continuate a far andare le fruste, quindi unite a filo l'olio di semi [13] e quando tutte le polveri saranno ben incorporate, aromatizzate con la canella in polvere [14]. A questo punto unite la polpa di zucca [15].
Mescolate accuratamente, poi aggiungete il latte [16] e continuate a mescolare; unite per ultima la granella di nocciole [18]
e amalgamatela al composto [19]. Imburrate e foderate con carta da forno una tortiera del diametro di 24 cm e versate all'interno l'impasto della torta (20-21). Cuocete in forno statico preriscaldato a 180° per 40 minuti (se forno ventilato a 160° per circa 30 minuti). 
Una volta cotta, sfornatela [22] e lasciate intiepidire leggermente prima di sformarla e lasciarla raffreddare completamente [23]; prima di servire potete conspargere questo cake di zucca con dello zucchero a velo [24].