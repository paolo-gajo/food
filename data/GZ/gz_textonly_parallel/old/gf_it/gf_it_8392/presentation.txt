Ideali come spuntino a tutte le ore del giorno, i rustici leccesi sono una specialità salentina sfiziosa e saporita. Dischi di fragrante pasta sfoglia racchiudono un morbido ripieno di besciamella, pomodoro e mozzarella. Il risultato è un bocconcino friabile, facile da preparare: i rustici leccesi sono ottimi da consumare tiepidi. In Salento si trovano facilmente in tutte le rosticcerie o nei bar e d’estate rappresentano il classico cibo da portare in spiaggia. Questo street food all’italiana custodisce tutti i sapori e gli aromi della cucina mediterranea, accompagnateli ad altre prelibatezze da passeggio come la  puccia o la focaccia per un mix dai sapori pugliesi!