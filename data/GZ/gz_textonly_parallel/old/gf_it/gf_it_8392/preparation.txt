Per preparare i rustici leccesi per prima cosa realizzate la besciamella: scaldate il latte in un pentolino e, a parte, sciogliete il burro in un'altra casseruola a fuoco dolce [1], aggiungete la farina [2] e mescolate velocemente con una frusta per evitare che si formino grumi [3].
Quando la farina si sarà completamente amalgamata aggiungete il latte caldo [4] e fate addensare il tutto a fuoco moderato, sempre mescolando [5]. Insaporite con la noce moscata [6]
il sale [7] e il pepe, quindi coprite la besciamella con pellicola a contatto [8]. Tagliate la mozzarella a fette e poi tritatela finemente [9]; se dovesse risultare troppo umida lasciatela asciugare in un colino.
Insaporite la passata di pomodoro con un filo d'olio [10] e il sale [11]. Ricavate dai rotoli di pasta sfoglia 16 cerchi con un coppa pasta del diametro di 10 cm [12]
e 8 cerchi con un coppa pasta del diametro di 8 cm [13] [14]. Posizionate 8 cerchi grandi su una leccarda ricoperta di carta forno [15],
spennellate la superficie con un uovo sbattuto [16] e ponete sopra di essi un altro cerchio della stessa dimensione [17]. Questa operazione servirà a far sfogliare la pasta verso l’alto e far gonfiare i rustici. Mettete al centro del disco un cucchiaino generoso di besciamella [18],
poi un cucchiaino di passata di pomodoro [19] e un po’ di mozzarella tritata [20]. Spennellate i bordi con l'uovo [21]
e ricoprite i dischi grandi con quelli più piccoli [22], sigillando bene in bordi premendo con le dita [23]. Procedete così con tutti e alla fine spennellate i rustici con altro uovo sbattuto [24].
I rustici sono pronti per la cottura [25]. Cuoceteli in forno statico preriscaldato a 200° per 20 minuti circa, fino a quando saranno dorati [26]. Una volta pronti, sfornate i vostri rustici leccesi e fateli intiepidire prima di servirli [27]!