Per preparare gli apple pie cookies per prima cose fate la pasta brisè: versate nel mixer dotato di lame la farina [1] il burro a pezzi freddo di frigo [2], un pizzico di sale [3] e frullate il tutto per qualche secondo.
Poi versate l'acqua ghiacciata [4] e lavorate l'impasto ancora per 1-2 minuti fino a che si sarà compattato [5]. Trasferitelo su una spianatoia, lavoratelo con le mani giusto per qualche istante dandogli la forma di un panetto [6].Avvolgete il panetto nella pellicola e lasciate riposare in frigorifero per 40 minuti.
Mentre la brisè riposa occupatevi del ripieno. Sbucciate [7] e tagliate le mele a piccoli dadini [8]. Poi in una padella versate il burro [9] e fatelo sciogliere a fuoco dolce,
aggiungete le mele a dadini [10], la scorza di mezza arancia [11], insaporite con lo zucchero [12]
e la cannella in polvere [13](in alternativa potete usare la cannella in stecche per insaporire il composto) e infine versate il succo d’arancia filtrato [14]. Cuocete a fuoco medio per 10 minuti, poi spegnete il fuoco e lasciate raffreddare [15].
Riprendete il panetto di pasta e stendetelo [16] a uno spessore di mezzo centimetro [17] e ritagliate 24 dischi con un coppa pasta del diametro 6 cm [18].
Spennellate i bordi con dell’acqua [19] e farcite il centro di metà dei dischetti con un cucchiaino di mele [20]. Richiudete ciascun biscotto con un altro disco di pasta [21];
pressate bene il bordo intorno per sigillarli [22]. Adagiate i biscotti su una teglia da forno e incidete la superficie con un coltello, creando dei raggi [23]. Mettete un pizzico di burro sopra ogni biscotto [24].
Spolverizzate la superficie con lo zucchero di canna [25] e cuocete in forno statico preriscaldato a 200° per 25 minuti. A cottura ultimata sfornate gli apple pie cookies [26] e lasciateli intiepidire prima di gustarli [27].