Avete voglia di un piccolo sfizio dolcissimo ma al tempo stesso genuino, una coccola golosa per allietare una pausa durante la giornata o da gustare a merenda? Ecco l’idea per voi che si ispira a una ricetta della tradizione americana ma in formato mignon: i biscotti apple pie. Un guscio friabile di pasta brisè avvolge un delizioso ripieno di croccanti mele verdi saltate in padella con il succo d’arancia e profumate alla cannella. In un sol boccone abbiamo racchiuso i sapori intramontabili della cucina casalinga!