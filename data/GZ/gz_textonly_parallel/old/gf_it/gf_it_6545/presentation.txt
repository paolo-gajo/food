Caldi e fragranti... dal profumo di burro che ricorda subito la Francia! Ovviamente stiamo parlando dei croissant, le classiche brioche immancabili per la colazione di tutti i giorni. In passato vi abbiamo proposto anche una versione salata, perfetta per il brunch della domenica, ma oggi abbiamo modificato la ricetta originale cercando di proporvi una variante davvero sfiziosa! I croissant bicolore si realizzano con due impasti differenti: quello bianco è la classica pasta sfoglia che renderà i vostri cornetti friabili, mentre quello al cacao è una sorta di panbrioche che li renderà morbidi e corposi. Ovviamente anche in questo caso potrete rendere i croissant bicolore ancora più golosi aggiungendo della confettura prima della cottura oppure crema o cioccolato, ma in questo caso vi consigliamo di farlo dopo la cottura. Sfornate i croissant bicolore, preparate un buon cappuccino e radunate tutta la famiglia per una colazione coi fiocchi! 