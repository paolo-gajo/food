Per preparare le castagnole salate al rosmarino versate la farina in una ciotola capiente, aggiungete il lievito istantaneo [1], il parmigiano grattugiato [2] e l’uovo [3],
poi unite anche il burro ammorbidito [4], il rosmarino [5], il vino bianco [6] e il sale.
Iniziate a mescolare il composto con una forchetta [7], poi trasferitelo su un piano da lavoro leggermente infarinato e lavorate con le mani per circa 5 minuti fino ad ottenere un composto omogeneo [8]. Riponete l’impasto nella ciotola, coprite con pellicola trasparente [9] e lasciate riposare in frigorifero per 30 minuti. Nel frattempo tagliate la provola a cubetti: ve ne occorreranno circa una trentina.
Trascorso il tempo di riposo dividete l’impasto in piccole porzioni da circa 12 g l’una [10]. Appiattite ciascun pezzetto d’impasto sul palmo della mano e posizionate al centro un cubetto di provola [11], poi richiudete l’impasto e formate una pallina [12].
Riscaldate l’olio di semi in un pentolino fino a raggiungere una temperatura di 160°-170° e friggete poche castagnole per volta per qualche minuto [13]. Quando saranno ben dorate, scolatele con una schiumarola [14] e trasferitele su un foglio di carta per fritti. Terminate di friggere e servite vostre castagnole salate al rosmarino [15]!