Se state cercando un antipasto stuzzicante da offrire ai vostri amici, le castagnole salate sono ideali per inaugurare un’allegra serata in compagnia! A differenza della tradizionale ricetta dolce di Carnevale, le castagnole salate al rosmarino sono perfette da proporre tutto l’anno e vi stupiranno con un ripieno irresistibile di formaggio filante… vedrete, andranno a ruba in men che non si dica! Servite le castagnole salate al rosmarino ancora calde e arricchite il vostro buffet con gli antipasti fritti più sfiziosi ispirati alla nostra tradizione.