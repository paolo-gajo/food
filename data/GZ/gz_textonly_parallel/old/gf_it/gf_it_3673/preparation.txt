Per preparare le mini bavaresi di zucca con salsa al Parmigiano come prima cosa occupatevi della pulizia della zucca, eliminate i semi [1] e la buccia [2]. Tagliatela poi a tocchetti [3], 
e trasferitela in una padella con un filo d'olio [4]. Unite 100 g d'acqua [5] e lasciatela cuocere per circa 25 minuti, fino a che non risulterà morbida [6]. 
Trasferitela poi nel bicchiere di un mixer e frullatela [7], fino ad ottenere una crema liscia [8]. Mettete a mollo la gelatina in acqua fredda [9]. 
Nel frattempo preparate la crema inglese: versate la panna in una bastardella [10], aggiungete i tuorli [11] e cuocete a bagnomaria, mescolando con una leccarda di continuo [12], fino a che non avrete raggiunto gli 85°. 
Versate il latte in un pentolino [13] e scaldatelo. Strizzate poi leggermente la gelatina [14] e scioglietela nel latte [15]. 
Mischiate la crema inglese alla purea di zucca (16-17); poi unite il latte all'interno [18]
e mescolate fino ad ottenere un impasto liscio [19]. Regolate di sale e dividete il composto in 5 stampini di metallo [20]. Coprite poi con la pellicola per alimenti [21] e riponete in frigorifero per almeno 10 ore. 
Al momento di servire le mini bavaresi preparate la salsa d'accompagnamento. Versate il latte in un pentolino [22] e scaldatelo a fuoco basso. Unite poi il Parmigiano [23] e mescolate [24] 
fino a che la salsa non si sarà addensata completamente [25]. Scaldate dell'acqua in un pentolino e senza scottarvi immergete lo stampino, facendo in modo che l'acqua non penetri all'interno [26]. Capovolgete la bavarese su un piatto da portata [27] 
e guarnite con la salsa al Parmigiano [28]. Ultimate decorando con pepe nero, timo sfogliato, granella di nocciole [29] e nocciole tostate. Le mini bavaresi alla zucca sono pronte da servire [30]. 