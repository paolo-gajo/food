Scegliere la ricetta per un antipasto non è sempre facile, soprattutto se si tratta di una cena per un'occasione importante. Bisogna stuzzicare l'appetito con inventiva e per non ricadere nel banale ci vuole un'idea originale, come le nostre mini bavaresi di zucca con salsa al Parmigiano! Una variante salata della classica ricetta, che conserva la sua consistenza budinosa, ma varia nel gusto. Essendo in autunno abbiamo scelto di utilizzare la regina di questa stagione, la zucca, che con il suo sapore dolce si sposa benissimo con il gusto deciso della salsa al Parmigiano. Le nocciole tostate doneranno un aroma speciale e i vostri ospiti resteranno soddisfatti, proprio come noi! 