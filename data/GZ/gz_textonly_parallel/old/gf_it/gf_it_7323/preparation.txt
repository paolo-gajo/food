Per preparare la focaccia al miglio come prima cosa sciogliete il lievito di birra nell'acqua a temperatura ambiente [1]. In una ciotola unite farina 00, farina manitoba e farina di miglio integrale [2]; aggiungete il malto [3]
e l'acqua in cui avrete disciolto il lievito [4]. Impastate con le mani [5], fino ad ottenere una consistenza elastica [6]. 
Aggiungete l'olio [7] e il sale [8]. Impastate ancora fino a completo assorbimento [9]. 
Trasferite l'impasto su un piano leggermente unto [10] e date all'impasto delle pieghe, portando i lembi esterni della pasta verso l'interno [11]. Coprite con una ciotola [12] e lasciate riposare per 5 minuti. 
Poi date di nuovo altre pieghe [13] e trasferite l'impasto in una ciotola leggermente unta [14]. Coprite con pellicola [15] e lasciate lievitare per 2 ore in forno spento solo con la luce accesa. 
Nel frattempo cuocete le erbette. In una padella versate un filo d'olio e aggiungete uno spicchio d'aglio [16], lasciatelo imbiondire, aggiungete le erbette [17] e cuocetele per pochi minuti, fino a che non saranno appassite [18]. 
Quando l'impasto avrà raddoppiato il suo volume [19], trasferitelo all'interno di una teglia tonda da 24 cm di diametro [20]. Schiacciatelo con la punta delle dita per spargerlo su tutta la superficie [21]. 
Adagiate poi al centro le erbette e spennellate il bordo con la salamoia che avrete ottenuto emulsionando insieme acqua ed olio [22]. Lasciate lievitare per altri 20 minuti. Salate quindi la superficie con il sale maldon [23] e cuocete in forno statico preriscaldato a 210° nel ripiano inferiore per 30 minuti. Per non far scurire troppo la superficie posizionate sopra una leccarda, in modo da coprire la serpentina del forno. Nel frattempo tagliate a fettine sottili la provola affumicata. Trascorsi i 30 minuti estraete la focaccia dal forno [24], 
posizionate sopra le fettine di provola [25] e infornate per altri 5 minuti. Quando la provola si sarà sciolta potrete sfornare la focaccia [26] e servirla ancora calda [27]! 