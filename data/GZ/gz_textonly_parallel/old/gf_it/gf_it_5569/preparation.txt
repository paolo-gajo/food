Per preparare le sfoglie classiche con quark e salmone affumicato iniziate preparando la mousse di salmone. In un mixer frullate il formaggio quark con 80 gr di salmone [1], un pizzico di pepe bianco [2] e un pizzico di sale [3], quanto basta per insaporire.
Dovrete ottenere una consistenza cremosa [4]. Tritate finemente l’erba cipollina [5] ed incorporatela alla mousse [6], poi inserite il composto in una sac-à-poche con bocchetta stellata.
A questo punto tagliate a julienne il restante salmone [7] e iniziate a comporre gli stuzzichini: spremete un ciuffo di crema al salmone su ogni sfoglia [8] e sistemate dei pezzettini di salmone affumicato [9].