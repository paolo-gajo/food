La limonata alla menta è una delle bevande più dissetanti e fresche che ci siano, protagonista spesso anche in film e cartoni animati, servita nei chioschetti a grandi e bambini! Molto semplice da preparare, la limonata spremuta al momento con limoni freschi e possibilmente non trattati ha un sapore molto gradevole: è un'esplosione di vitamina C! Un ottimo modo per caricare le energie per affrontare le giornate più calde, per accompagnare un dolce o per starsene comodi a sorseggiarla quando la temperatura esterna è rovente. Decorate con una fettina di limone ciascun bicchiere per rendere la vostra limonata alla menta ancora più irresistibile!