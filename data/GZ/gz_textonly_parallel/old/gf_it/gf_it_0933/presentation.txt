Per gli amanti dei sapori di montagna e dei sostanziosi piatti unici a base di polenta, salsiccia e formaggio abbiamo pensato a un contorno rustico e appetitoso da portare in tavola e gustare di fronte a un camino acceso: verza e patate! Una coccola invernale, che si ispira alla tradizionale verza salentina, realizzata con pochi semplici ingredienti e l’immancabile tocco filante del formaggio gratinato… chi può resistere a una tale bontà? Preparate sciarpe, cappelli e scarponi da sci: al ritorno ad aspettarvi troverete un ricco piatto di verza e patate pronto a rifocillarvi!