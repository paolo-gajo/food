Soffici, profumati e colorati: i nostri mini muffin agli spinaci e caprino non si gustano a colazione ma come aperitivo! Ispirati dai tradizionali dolcetti americani, abbiamo rivisitato la ricetta in una appetitosa versione salata, semplice e genuina. L'impasto è arricchito da spinaci che insaporiscono e tingono di un bel verde brillante le tortine, la crema invece è una spumosa mousse di caprino che ricorda la tipica crema al burro, compagna inseparabile dei muffin.Questi deliziosi mini muffin forse inganneranno gli occhi ma certamente non deluderanno il palato!