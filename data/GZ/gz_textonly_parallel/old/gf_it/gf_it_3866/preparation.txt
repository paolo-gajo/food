Per realizzare i mini muffin versate in una casseruola un filo d’olio e uno spicchio d'aglio. Lasciate soffriggere per un paio di minuti. Aggiungete gli spinaci precedentemente lavati [2], salate [3] e pepate.
Cuocete per 5 minuti a fuoco vivace mescolando, fino a quando saranno appassiti. Eliminate l’aglio [4], trasferite gli spinaci cotti in un bicchiere alto e frullare con un frullatore ad immersione [5]. Tenete da parte la crema ottenuta [6].
In una ciotola versate il burro morbido [7], e il formaggio grattugiato [8]. Lavorate gli ingredienti con le fruste elettriche per circa 2 minuti. Unite al composto l’uovo [9], lavorate sino a completo assorbimento..
Versate in ciotola anche gli spinaci frullati [10], lavorate velocemente con le fruste ed aggiungete la farina, il lievito istantaneo e il latte [12]. 
Lavorate con le fruste sino ad ottenere un impasto omogeneo [13]. Trasferite l’impasto in un sac-à-poche senza bocchetta [14] e riempite uno stampo da 12 mini muffin [15], con queste dosi otterrete 36 muffin. Cuocete in forno statico preriscadato a 180° per 20 minuti. 
Una volta cotti, sfornate i muffin e lasciateli raffreddare [16].Nel frattempo realizzate la crema di caprino versando in una ciotola il formaggio, un filo di olio [17], il sale e il pepe [18]. 
Mescolate con una frusta a mano e aggiungete anche la panna fresca [19]. Lavorate gli ingredienti con la frusta sino ad ottenere una crema liscia. Sfornate e sformate i mini muffin. Lasciateli raffreddare completamente e farciteli con la crema al caprino in superficie [20]. Insaporite con il pepe e l'erba cipollina. I muffin sono pronti per essere gustati [21]