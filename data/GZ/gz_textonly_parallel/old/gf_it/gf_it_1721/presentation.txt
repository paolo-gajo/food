La zuppa di vongole è un secondo piatto di pesce ricco e saporito, tipico delle nostre zone costiere: anticamente era considerato una piatto povero giacché veniva fatto con le vongole avanzate nei cesti dei venditori di pesce. Le vongole conferiscono a questa zuppa un sapore delicato e l'aggiunta di mazzancolle rende il sapore ancora più rotondo. Il gusto intenso è dato anche dalla combinazione del liquido di cottura delle vongole con il fumetto di crostacei, per un risultato davvero profumato e invitante. La zuppa di vongole è facile da realizzare e ha un gusto molto gradevole che racchiude tutto il sapore del mare.