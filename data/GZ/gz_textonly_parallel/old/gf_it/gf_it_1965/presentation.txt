Scopri quanto è semplice preparare il gelato al caffè grazie alla nostra ricetta! Il gelato fatto in casa sarà gustoso e cremoso proprio come al bar! Quello al caffè è sicuramente uno dei gusti più amati, soprattutto dai più grand,i e si abbina benissimo con tanti altri gusti come panna, pistacchio, nocciola o cioccolato. Grazie all'aggiunta del glucosio il gelato sarà vellutato e non si formeranno i fastidiosi cristalli di ghiaccio che spesso capita di trovare. In base al caffè che utilizzate otterrete un aroma diverso e potrete personalizzare il gusto del gelato utilizzando un caffè ristretto per un gusto più deciso, o un caffè lungo per un gusto più delicato. E se volete aggiungete un tocco davvero goloso unite del cioccolato fondente tritato nella fase di mantecatura, come si fa per il gelato alla stracciatella! 