Per preparare il gelato al caffè come prima cosa preparate il caffè. A questo punto versate il latte in un pentolino, aggiungete lo zucchero [1], il glucosio [2] e il caffè appena preparato [3]. 
Scaldate a fiamma bassa sino a che lo zucchero non sarà completamente sciolto [4]. Trasferite quindi il composto in una brocca [5] e aggiungete anche la panna fresca [6]. Mescolate bene e trasferite in freezer per 30 minuti.
Quando il composto sarà ben freddo trasferitelo all'interno della gelatiera [7] e azionatela [8]. Aspettate circa 30-40 minuti sino a che il gelato non sarà cremoso [9]. 
Trasferite il gelato in una pirofila [10], coprite con pellicola e riponete in freezer per 2 ore circa; in questo modo risulterà più compatto, ma comunque sempre cremoso. In ogni caso se preferite potete saltare questo passaggio e consumarlo subito. Trascorse le due ore riprendete il gelato dal freezer e con uno spallinatore trasferitelo nelle coppette [11]. Decorate con scagliette di cioccolato e servitelo subito [12].