Le mele sono da sempre protagoniste indiscusse di moltissimi dolcetti casalinghi. La loro polpa croccante e succosa le rende perfette per addolcire crostate, torte e biscotti. Ispirati da queste ricette dai sapori rustici, abbiamo realizzato i biscotti alle mele senza burro variando così la ricetta tradizionale dei biscotti al burro. Questa nuova versione invece vi regalerà deliziosi bocconcini che custodiscono un cuore morbido e goloso di frutta frullata. Questo impasto insolito e genuino si propone come alternativa alla comune pasta frolla, ancora più facili e veloce da realizzare, davvero alla portata di tutti!