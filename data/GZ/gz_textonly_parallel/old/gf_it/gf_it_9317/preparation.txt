Per realizzare i biscotti alle mele senza burro per prima cosa lavate le mele, quindi eliminate il torsolo [1] e tagliatene 130 g a cubetti di circa 1 cm [2]. Tagliate a pezzi più grossolani i restanti 130 g di mela e ponete questi ultimi nel bicchiere alto di un mixer, versate l'olio [3].
Aggiungete il miele [4] e frullate tutto fino a ottenere un composto omogeneo [5]. In una ciotola versate la farina, il lievito [6], 
lo zucchero [7] e l'uovo [8]. Mescolate con un cucchiaio, quindi incorporate anche la mela frullata [9]. 
Aromatizzate l'impasto con la scorza di limone [10] e aggiunget i cubetti di mela [11], mescolate ancora per amalgamare. Rivestite una leccarda con carta forno e adagiate dei mucchietti di impasto grandi quanto una noce aiutandovi con un cucchiaio [12].
Cospargete abbondantemente la superficie con lo zucchero a velo [13] [14] e cuocete in forno statico a 200° per 20 minuti. Sfornate i vostri biscotti alle mele senza burro e lasciateli raffreddare su un gratella prima di gustarli [15].