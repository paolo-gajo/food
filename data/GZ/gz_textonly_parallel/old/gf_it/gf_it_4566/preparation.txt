Per preparare le lasagne cupcake, iniziate preparando la pasta all’ uovo: disponete su una spianatoia la farina a fontana, formate un incavo al centro e rompete le uova [1] e, con l'aiuto di una forchetta, mescolate le uova con la farina dei bordi. Lavorate poi con le mani l’impasto [2] fino a incorporare tutta la farina, impastando energicamente e, se necessario, aggiungete un cucchiaio d’acqua tiepida per ammorbidire l’impasto. Continuate a impastare fino a quando la pasta risulterà liscia e compatta. Avvolgete dunque la pasta ottenuta con una pellicola trasparente [3] e lasciate riposare almeno per mezz’ora in un luogo fresco e asciutto.
Passate ora alla preparazione del ragù: tritate finemente il sedano, la carota e la cipolla e fateli soffriggere, in una casseruola capiente, con il burro [4]. Lasciate rosolare per 15 minuti e unite la salsiccia sgranata [5], fate cuocere per un paio di minuti e sfumate con il vino rosso [6]. Aggiustate di sale e pepe.
Unite il concentrato di pomodoro al brodo di carne [7] e unitelo al soffritto e alla salsiccia sgranata [8]. Lasciate il ragù sul fuoco per 15-20 minuti, unite la passata di pomodoro e portate avanti la cottura, a fuoco lento, per almeno 50 minuti. Intanto preparate la besciamella secondo le indicazioni che trovate qui (Besciamella).
Stendete la pasta fresca all'uovo con una macchina per stendedere la pasta, iniziando dallo spessore più largo fino ad arrivare a quello più sottile [10]. Una volta ottenute le sfoglie ritagliate 12 fogli di pasta di forma quadrata dal lato di 10 cm [11]. Scottate i quadrati di pasta per qualche secondo in acqua bollente salata [12].
Dalle restanti sfoglie ricavate 12 cerchi di pasta del diametro di circa 6 cm [13] e scottate anch'essi in acqua bollente salata [14]. Imburrate uno stampo da 12 cupcake o muffin [15] oppure 12 stampini singoli.
Adagiate un quadrato di pasta in ogni forma dello stampo [16] e iniziate a comporre le lasagne cupcake: mettete prima un cucchiaio di besciamella [17] e poi uno di ragù in ogni quadrato di pasta e spolverate con un cucchiaio di grana grattugiato [18].
Proseguite con un altro strato: adagiate i cerchi di pasta in ogni cupcake [19] e ricopriteli con un cucchiaio di besciamella, uno di ragù [2] e una spolverata di grana grattugiato. Infornate le lasagne cupcake in forno statico a 160° per 40-45 minuti. Ecco pronte da servire le vostre lasagne cupcake!