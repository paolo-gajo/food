Per preparare le lungue di gatto come prima cosa sistemate in una ciotola il burro morbido. Aggiungete lo zucchero a velo [1] e mescolate con una spatola. Questa massa infatti non dovrà montare. Incorporate gli albumi [2] e mescolate ancora fino ad ottenere una crema [3]. 
Aggiungete la farina [4] e mescolate ancora fino ad ottenere una massa morbida [5]. Trasferite l'impasto in una sac-à-poche con bocchetta liscia da 10 mm [6]. 
Realizzate su una leccarda foderata con carta forno dei bastoncini lunghi circa 10 cm [7]; potete realizzarne circa 15 su una stessa leccarda [8]. Cuocete in forno ventilato preriscaldato a 190° per circa 8 minuti. A questo punto le lingue di gatto saranno pronte. Sfornatele [9] 
e se preferite dare una forma diversa dal solito quando saranno ancora bollenti trasferitele su un mattarello [10] e lasciatele raffreddare. In questo modo otterrete una forma ad onda. Altrimenti per ottenere una forma dritta basterà lasciarle raffreddare in teglia. Trasferite in un piatto da portata e servite [11], oppure utilizzatele per realizzare un dessert dando sfogo alla vostra fantasia [12]. 