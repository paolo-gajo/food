La parola plumcake fa pensare subito ad un dolce soffice e semplice, di quelli che si gustano a colazione o a merenda. Nella ricetta del plumcake al cocco con cuore di cioccolato il classico plumcake nasconde un segreto goloso, un morbido cuore fondente che crea un contrasto non solo di colori ma anche di sapori con uno degli abbinamenti più amati: cocco e cioccolato. Il plumcake con il cuore di cioccolato è un dolce originale da gustare in ogni momento della giornata, da inzuppare nel latte al mattino o per un concedersi un break sfizioso. Se amate questo connubio potete anche provare una ricetta speculare: ciambella al cacao con cuore al cocco!