Per realizzare le enchiladas, iniziate grattugiando il cheddar [1], poi affettate sottilmente i peperoncini verdi [2], eliminate i semi del peperoncino rosso e affettate anche questo sottilmente [3].
Pelate e tagliate la cipolla [4] finemente e per ultimo tritate anche il prezzemolo [5]. Dividete in due il petto [6]
tagliatelo in fettine nel senso della lunghezza [7], e rosolatele in padella con un filo di olio di oliva per qualche minuto (8-9) , dovranno dorarsi leggermente in superficie,
una volta cotti, toglieteli dalla padella e tagliateli a dadini [10] e teneteli da parte, nella stessa padella rosolate la cipolla [11] per 5 minuti poi unite il peperoncino verde [12]
e quello rosso [13] e 500 gr di passata di pomodoro [14], salate, pepate e cuocete per 15 minuti a fuoco dolce. Incorporate 130 gr di panna acida [15],
mescolate con un cucchiaio e poi unite i dadini di pollo [16], il prezzemolo tritato [17] e il cheddar grattugiato avendo cura di tenerne da parte un paio di cucchiai che serviranno per guarnire [18].
In un pentolino cuocete per 7-8 minuti i restanti 300 gr di passata di pomodoro con un filo di olio, salate e spegnete il fuoco [19]. Oliate una pirofila rettangolare [20], farcite le tortillas con il sugo di pollo [21],
arrotolate le tortillas [22] e adagiatele nella pirofila [23] con la parte ripiegata posta sul fondo. Ricoprite la superficie con la salsa di pomodoro [24],
qualche cucchiaio di panna acida [25] e il cheddar grattugiato [26]. Cuocete in forno statico preriscaldato a 180° per 20 minuti o in forno ventilato a 160° per 10-15 minuti. A cottura ultimata sfornate le enchiladas [27] e lasciatele intiepidire prima di servirle