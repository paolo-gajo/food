Dal Messico arriva una ricetta saporita e sfiziosa: le enchiladas. Rotolini di tortillas farciti con pollo, sugo di pomodoro, formaggio, peperoncini e panna acida. Un mix di sapori decisi che conferiscono un gusto spiccato e inconfondibile a questa pietanza.Le enchiladas sono un piatto tradizionale, le prime tracce di questa ricetta  risalgono alla prima metà dell’800 e tutt’ora è una preparazioni diffusa non solo in Messico ma in tutta l’America Latina. Esistono numerose versioni di enchiladas che differiscono nel ripieno e nella salsa: alcune prevedono ad esempio il manzo, il maiale o il tipico chili con fagioli rossi. Per quanto riguarda il formaggio,  oggi è molto diffuso l'uso del cheddar oltre al tradizionale formaggio queso blanco.Se volete realizzare una cena esotica venite a scoprire tutte le altre ricette messicane.