Il sushi all'italiana è un ottimo antipasto che rivista la ricetta giapponese in chiave "tricolore"!Si usano le bietole da foglie al posto dell'alga nori; la bietola ha la consistenza ideale e dona al sushi un'estetica simile a quella originale. Infatti una volta pronto l'aspetto del vostro sushi all'italiana sarà simile a quello dell'hosomaki.Le foglie di bietola racchiudono il riso per sushi e un cuore di salmone. Il pesce da utilizzare per la riuscita del piatto e per gustare il sushi all'italiana in tutta sicurezza, deve essere freschissimo e "abbattuto" correttamente. E' bene congelarlo per almeno 96 ore a -18 gradi prima di scongelarlo ed utilizzarlo nella preparazione!Portate in tavola questo antipasto raffinato e d'effetto da solo o accompagnato con salsa di soia, in alternativa con zenzero marinato!