Per preparare le tortine alle castagne cominciamo setacciando in una ciotola la farina 00 [1], la farina di castagne [2] e il lievito per dolci [3].
Aggiungete il cacao [4] e una volta setacciato il tutto mescolate per uniformare [5]. Infine unite un pizzico di sale e lo zucchero, mescolate nuovamente [6]. 
In ultimo sminuzzate al coltello le noci [7] e passate agli ingredienti liquidi. In un’ altra ciotola rompete le uova e versate il latte [8], l'olio di semi [9]
il bourbon [10] e lo yogurt greco e mescolate tutto insieme [11]. Ora potete incorporare anche il mix di polveri, versandone circa la metà, e uniformate con la frusta facendo attenzione a non formare grumi [12].
Versare la seconda parte e continuate a mescolare fino a ottenere un composto compatto ma liscio [13]. Unite anche le noci e date un'ultima mescolata [14]. Trasferite l'impasto in 4 stampini per ciambelle da 13 cm già imburrati e infarinati [15].
Cuocete in forno, già caldo in modalità ventilata, a 170° per 25 minuti circa [16]. Una volta cotte le tortine, sfornatele e lasciatele raffreddare completamente e poi togliele dagli stampini [17]. Prima di servire spolverate la superficie delle vostre tortine alle castagne con dello zucchero a velo a piacere [18].