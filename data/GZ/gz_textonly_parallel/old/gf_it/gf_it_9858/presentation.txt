La ricetta delle tortine alle castagne è perfetta per realizzare delle soffici monoporzioni: dolcetti semplici con tutto il gusto dell’autunno. Le castagne sono buonissime al forno, arrostite e bollite ma anche sottoforma di farina si prestano benissimo a differenti preparazioni. Infatti è protagonista di tante ricette anche tradizionali, come il famoso castagnaccio toscano. Un dolcetto ideale per iniziare alla grande la giornata, magari al posto della crema di castagne da spalmare, oppure per fare una sostanziosa merenda invece degli ugualmente sfiziosi castagnotti. Siete pronti per scoprire questa nuova ricetta? Oggi si infornano le tortine alle castagne... iniziamo!