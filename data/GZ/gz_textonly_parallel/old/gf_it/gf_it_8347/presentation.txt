I bignè alla crema sono i pasticcini più golosi che ci siano: nessuno resiste a questi piccoli bocconcini di pasta choux ripieni di crema pasticcera e decorati con zucchero a velo! I bignè sono una preparazione classica della pasticceria internazionale: si prestano a moltissime varianti e anche voi potrete reinventare la ricetta seguendo i vostri gusti e la vostra fantasia!Ideali per accontentare grandi e piccini, i bignè non possono mancare in un assortito e variegato vassoio di pasticcini mignon. Si divorano in un boccone, sono un'esposione di bontà grazie al ripieno ricco che potrete scegliere di realizzare con una crema pasticcera classica come abbiamo fatto noi o aromatizzarla al cardamomo per un'esperienza di gusto insolita oppure agli agrumi!