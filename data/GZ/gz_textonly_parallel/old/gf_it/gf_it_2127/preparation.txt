Per preparare la ciambella al cacao facile iniziate rompendo le uova in una ciotola cominciate a sbatterle leggermente con una frusta a mano mentre versate lo zucchero [1]. Montate per un paio di minuti prima di versare e mescolare il latte [2] e l'olio [3].
In un’altra ciotola setacciare la farina e il lievito [4], fate lo stesso con il cacao [5]. Mescolare con un cucchiaio per amalgamare le polveri [6].
Poco alla volta, aggiungete il mix ai liquidi e incorporate delicatamente con la frusta [7]. Otterrete così un composto liscio e senza grumi [8]. Versate il composto in uno stampo da 24cm (misurato in superficie) con base da 20cm e altezza di 10 cm, imburrato e infarinato [9].
Livellate [10] e infornate a 180°, già caldo in modalità statica, per circa 40 minuti [11]. Fare sempre la prova stecchino prima di sfornare. Fate raffreddare e sformate delicatamente la ciambella al cacao. Spolverizzate con zucchero a velo quando è fredda [12]. 