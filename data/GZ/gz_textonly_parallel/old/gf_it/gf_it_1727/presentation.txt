Il grande caldo dell'estate fa passare l'appetito anche ai più golosi, è risaputo. E quindi per la poca voglia di stare ai fornelli e la fame che svanisce si rischia di ridursi a cibi poco gustosi o alle solite insalate tristi. Un vero peccato. Virginia Woolf sosteneva che si può pensare, amare e dormire bene solo se si ha mangiato bene. E allora abbiamo pensato che questa insalata con tonno, mozzarella e peperoni potrebbe fare proprio al caso vostro! Un tripudio di colori e di sapori che saprà ammaliarvi ma soprattutto farvi tornare l’appetito. Quindi tuffatevi nella preparazione di questa insalata con tonno, mozzarella e peperoni, accompagnate magari con qualche bruschetta e avrete fatto una scorpacciata di vitamine e sali minerali. C'è solo questo di positivo? No. Infatti, siamo sicuri che vi è appena tornato l'appetito!