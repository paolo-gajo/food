Per preparare la farinata lucchese in vasocottura, iniziate preparando il brodo di verdure. Poi lavate e mondate tutte le verdure, eliminate la parte coriacea del gambo delle foglie di cavolo [1] e riducete le foglie a pezzetti di circa 1,5-2 cm [2]. Pelate le carote [3]
e tagliatele a bastoncini [4] poi a dadini di 0,5 cm [5]. Procedete allo stesso modo per il sedano [6]. 
Quindi mondate e tritate anche la cipolla rossa [7]. Pelate le patate [8], dividetele a metà e da ciascuna metà ricavate prima delle fette, poi dei bastoncini [9]
quindi dadini di circa 0,7 cm [10]. Tenete le verdure da parte. Scolate i fagioli dal liquido di conservazione [11] e prelevatene metà per trasferirli nel bicchiere di un mixer [12].
Unite circa 4 mestoli di brodo caldo [13], 2 cucchiai di passata di pomodoro [14], qualche ago di rosmarino [15]
un pizzico di sale e la punta di un cucchiaino di peperoncino secco in polvere [16]. Frullate con il minipimer [17] fino a ottenere un composto consistente [18]: considerate che la dose di brodo necessaria può variare leggermente a seconda di quanto ne assorbe la farina (una volta cotta la farinata). 
Aggiungete ora la farina a pioggia [19] e amalgamate bene. Potete comporre i barattolini (usate dei barattolini a chiusura ermetica, nuovi e dotati di gommina): versate in ognuno un po’ di verdure (sedano, carota, cipolla) [20], qualche dadino di patata [21],
alcuni fagioli interi [21], un po’ di cavolo nero [21] e coprite a filo con il mix di brodo di fagioli e farina di mais [24]. 
Completate con giro d’olio buono [25], una grattata di pepe [26] e qualche ciuffetto di finocchietto selvatico [27].
Chiudete ermeticamente i barattoli [28] e cuocete in microonde a 450 w per circa 5-7 minuti (dipende dal taglio, da quanto sono coriacee le verdure e dal vasetto utilizzato). Una volta pronti, lasciate riposare un paio di minuti [29], prima di aprire; per aprire dovrete trattenere il tappo del barattolino con una mano e con l'altra tirare la linguetta della guarnizione di gomma. Gustate la farinata lucchese in vasocottura [30]!