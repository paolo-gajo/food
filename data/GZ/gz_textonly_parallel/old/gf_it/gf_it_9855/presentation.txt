La farinata lucchese è un piatto tipico toscano ricco di verdure: cavolo nero, cipolle, fagioli... tutte rigorosamente del territorio. E' uno di quei piatti della tradizione che necessitano di lente cotture e di amorevoli cure nella preparazione. Le nonne toscane lo sanno; le nipoti fuori sede invece spesso devono conciliare il desiderio dei sapori d'origine con la vita frenetica della città. Ecco allora la soluzione: farinata lucchese in vasocottura. La vasocottura è una tecnica molto in voga negli ultimi tempi: permette di cuocere in pochi minuti le pietanze e allo stesso tempo mantenere intatti sapori e profumi di tutti gli ingredienti. E una volta che aprirete il barattolo... sarete avvolti da una ventata di genuina bontà che vi conquisterà già prima dell'assaggio! Se volete riprovare quest'emozione anche nel momento del dessert, provate anche le tortine al cioccolato!  