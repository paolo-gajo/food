Per preparare le casarecce con crema di ricotta, olive e acciughe potete preparare il condiment mentre la pasta cuoce (ci raccomandiamo molto al dente!) [1]. Nel frattempo tritate grossolanamente le olive [2], poi in una padella larga versate le acciughe, il peperoncino tagliato a rondelle [3].
Aggiungete un filo di olio e fate soffriggere a fuoco lento, le acciughe si dovranno sciogliere: ci vorranno 4-5 minuti [4]. Spegnete la fiamma, unite le olive denocciolate [5] e la ricotta assieme a una mestolata di acqua di cottura della pasta [6]. Mescolate bene.
Scolate la pasta quando mancano 2-3 minuti alla fine della cottura, direttamente nella padella con il condimento [7]. Potete accencendere nuovamente il fornello basso e mantecare, aggiungendo acqua al bisogno. A fine cottura profumate con prezzemolo tritato [8] e un filo d'olio a crudo [9]. Se volete ancora un po' di peperoncino fresco tagliato a striscioline e privato dei semi e le vostre casarecce con crema di ricotta, olive e acciughe sono pronte, buon appetito!