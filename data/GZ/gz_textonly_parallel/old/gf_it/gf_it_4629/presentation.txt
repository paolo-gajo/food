Quante volte le paste veloci ci hanno salvato il pranzo o la cena? Oggi vogliamo allungare la lista grazie alle casarecce con crema di ricotta, olive e acciughe. Un primo piatto facile e veloce, di quelli che il condimento si prepara esattamente mentre cuoce la pasta. In questo caso la cremosità del piatto è garantita dalla presenza della ricotta che, stemperata con un po' di acqua di cottura della pasta, senza aggiungere latte o panna, risulta più leggera e delicata. Parlando delle casarecce con crema di ricotta, olive e acciughe ci viene subito in mente la pasta e ricotta ma con una bella svolta in termini di sapore grazie al connubio di olive e acciughe. Che aspettate? Provatela anche voi, ci metterete un attimo a prepararla!