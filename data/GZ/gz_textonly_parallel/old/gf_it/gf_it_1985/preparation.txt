Per preparare la colomba veloce di Pasqua come prima cosa versate nella ciotola di una planetaria la farina manitoba e lo zucchero [1]. Aggiungete il lievito di birra [2], la scorza d'arancia, quella di limone e i semini di un baccello di vaniglia [3]. 
Azionate la foglia a bassa velocità e aggiungete poi l'acqua a filo [4]. A questo punto modificate la frusta a foglia con il gancio e lavorate l'impasto per circa 5 minuti. Aggiungete poi il sale [5] e lavorate ancora qualche minuto fino ad ottenere un impasto omogeneo. Trasferite l'impasto su un piano e dategli una forma sferica [6]. 
Adagiate all'interno di una ciotola, coprite con pellicola [7] e lasciate maturare a temperatura ambiente per circa 2 ore. Trascorso questo tempo l'impasto non sarà lievitato molto, trasferitelo nuovamente nella ciotola di una planetaria [8]. Aggiungete la farina [9] e azionate il gancio. 
Versate le uova sbattute una per volta [10] e il rum [11]. Sempre continuando ad impastare versate un pezzetto di burro alla volta, aspettando che il precedente sia completamente assorbito prima di aggiungere il successivo [12]. Questa fase è molto delicata, ci vorranno circa 15 minuti.
A questo punto aggiungete i canditi tagliati e l'uvetta precedentemente ammollata nel succo d'arancia e scolata [13]. Impastate ancora pochi minuti fino ad incorporare bene tutti gli ingredienti. Trasferite l'impasto su un piano da lavoro ben imburrato e utilizzando un tarocco date delle pieghe [14]. Con le mani imburrate prendete l'impasto e trasferitelo in una ciotola [15]. 
Coprite con pellicola [16] e lasciate lievitare per un'ora e mezza [17]. A questo punto trasferite l'impasto su un piano sempre imburrato [18]
e con il tarocco dividetelo in due parti uguali [19]. Allargate una delle due porzioni, stendendola con le mani, poi formate un cilindro arrotolandola [20]. Posizionate all'interno di uno stampo di carta, in modo da occupare quello che sarebbe il corpo della colomba [21]. 
Fate la stessa cosa con la seconda parte di impasto e posizionatela all'interno dello stampo, in modo da occupare quella che sarebbe la parte delle ali [22]. A questo punto lasciate lievitare per 2 ore o fino a quando non mancherà 1,5 cm dal bordo dello stampo. Quando avrà lievitato preparate la glassa: nel contenitore di un mixer versate le nocciole, le mandorle [23] e lo zucchero di canna [24].
Frullate il tutto [25], poi trasferite in una ciotola e aggiungete l'amido di mais e la farina di mais fioretto [26]. In ultimo unite anche gli albumi [27].
Lavorate con le fruste elettriche fino ad ottenere un composto omogeneo e cremoso [28]. Trasferite poi sulla colomba [29] e utilizzando una spatola spargete la glassa sull'intera superficie [30].
Guarnite con granella di zucchero [31] e mandorle intere [32]. Cuocete in forno statico preriscaldato a 160° per 50 minuti, poi coprite con un foglio di alluminio e proseguite la cottura per altri 10 minuti. Sfornate la colomba e lasciatela raffreddare prima di servirla [33]. 