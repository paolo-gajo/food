Per preparare le melanzane al forno come prima cosa lavate e asciugate una melanzana grande. Poi spuntatela [1] e tagliatela a fette spesse 1,5 cm [2], ne otterrete circa 10. A questo punto disponetele su una leccarda foderata con carta forno e incidetele con un coltellino realizzando una sorta di griglia [3].
Ungete e salate le fettine di melanzane (4-5), quindi fate una precottura in forno statico preriscaldato a 200° per circa 10 minuti. Nel frattempo lavate e asciugate i pomodorini; poi tagliateli a metà [6].
Tagliate a fette abbastanza sottili anche la scamorza affumicata [7], sciacquate e dividete a metà i frutti di cappero [8]. Trascorsi i 10 minuti estraete le melanzane dal forno [9].
Adagiate quindi su ciascuna fetta di melanzana, una di scamorza [10], 3 o 4 metà di pomodorini [11], un paio di olive denocciolate [12]
e mezzo frutto di cappero [13]. Condite con un filo d'olio [14] e insaporite con sale e pepe a piacere [15].
A questo punto [16] infornate in forno statico preriscaldato sempre a 200° per circa 30 minuti. Poi sfornatele, conditele con l'origano secco [17] e servitele ancora calde [18] o tiepide, per un gustoso antipasto dal gusto mediterraneo.