Per realizzare il pangiallo romano per prima cosa lasciate ammorbidire l’uva sultanina in 300 g di acqua tiepida per 30 minuti [1], poi strizzatela dall’acqua in eccesso. Sciogliete 10 g di lievito di birra in 40 g di acqua tiepida [2] mescolando con un cucchiaino [3].
Formate una fontana con la farina e aggiungi lo zucchero [4]e la cannella in polvere, versate il lievito sciolto in acqua [5] e iniziate ad impastare per raccogliere gli ingre-dienti. Incorporate anche l’olio di oliva [6].
In una ciotola versate la frutta secca (i pinoli, le mandorle, le nocciole e le noci), il cedro candito [7], l’arancia candita [8], gli albumi d’uovo [9] e mescolate con un cucchiaio.
Aggiungete la frutta all’impasto [10], incorporate anche l’uvetta ben strizzata [11] e impastate a mano [12].
Inumidite le mani con acqua e formate due pagnotte [13]. Adagiatele su di una teglia rivestita con carta forno [14], copritele con della pellicola da cucina e lasciate riposare per 12 ore in forno spento e chiuso. Trascorso il tempo di riposo preparate una pastella con la farina, l’olio [15],
lo zafferano e l’acqua [16], mescolate con un cucchiaio [17] e spennellate le pagnotte con la pastella ottenuta [18].
Devono risultare ben glassate su tutta la superficie [19].Cuocete in forno statico preri-scaldato a 170 °C per 45 minuti. A cottura ultimata sfornate il pangiallo [20] e lasciatelo intiepidire prima di gustarlo [21].