Immaginate di ammirare il nuovo giorno che comincia in uno degli scenari più belli e mozzafiato che ci siano: il Grand Canyon. Nasce proprio da quest’idea il Tequila sunrise cocktail, in italiano "sole nascente", un long drink alcolico e dissetante che viene servito freddo. I suoi colori richiamano infatti l’alba: rosso alla base, dorato al centro e una luce raggiante in superficie. Un drink agrodolce e leggermente irrobustito dalla presenza della tequila che si lascia apprezzare anche da chi beve meno alcolici. Il tequila sunrise è uno dei cocktail più comuni ma famosi allo stesso tempo: infatti nel 1973 gli Eagles dedicarono un single omonimo e successivamente, nel 1988, calcò le scene del cinema grazie all’omonima produzione di un film di Mel Gibson e Michelle Pfeiffer. Che voi siate amanti dell’arte o più semplicemente della magica atmosfera dell’alba, il tequila sunrise è un cocktail da provare senza ombra di dubbi!