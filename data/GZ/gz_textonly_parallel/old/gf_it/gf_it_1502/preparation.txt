Per preparare il cocktail Tequila sunrise versate i cubetti di ghiaccio in un bicchiere (il tumbler) [1] e poi aggiungete il liquore [2]. Lavate e asciugate un’arancia, dopodiché tagliatela a metà e spremetela [3].
Dopo aver filtrato il succo dell’arancia, versatelo nel bicchiere col ghiaccio [4], aggiungete anche lo sciroppo di granatina [5] e mescolate per bene [6].
Infine guarnite ogni bicchiere con 1 ciliegia candita, meglio quelle con lo stelo, [7] e mezza fetta d’arancia incastrata sul bordo del bicchiere [8] e servite subito il Tequila sunrise cocktail [9]!