I mini plumcake al pistacchio con cuore al Nesquik sono dei raffinati dolcetti preparati con un impasto classico del plumcake aromatizzato al pistacchio che racchiude un ripieno a base di una golosa torta al Nesquik. Il gusto deciso dei pistacchi viene addolcito dal cuore tenero che si realizza preparando una torta molto morbida e umida al gusto di Nesquik che viene poi tagliata in piccoli bastoncini da inserire al centro dell'impasto. I mini plumcake allo yogurt sono stati la nostra ispirazione e perciò abbiamo deciso di fare anche questa versione nello stesso formato.Gustate i mini plumcake al pistacchio con cuore al Nesquik a colazione oppure a merenda con una buona tazza di tè aromatico.