Stavate cercando un piatto unico a base di verdure, leggero e sfizioso? Abbiamo la ricetta che fa per voi! Si tratta del nostro sformato di verdure, ricchi e succulenti strati fatti di tanti ortaggi estivi che si prestano benissimo a diventare la ricetta vegetariana del giorno che sarà amata un po' da tutti! Dopo aver provato la nostra parmigiana di verdure invernali non potevamo non voler omaggiare anche la bella stagione con questa prelibatezza! Le verdure si alternano tra gli strati grazie al formaggio che compatterà il tutto rendendo lo sformato di verdure davvero gustosissimo! Siete pronti a provare la nostra ricetta? Ecco come si prepara!