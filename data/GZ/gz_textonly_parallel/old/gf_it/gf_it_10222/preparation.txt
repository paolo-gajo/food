Per preparare la torta di castagne come prima cosa riempite una casseruola d’acqua, salate con poco sale grosso [1] e versate i marroni [2]. Quando inizia il bollore coprite con un coperchio [3] e fate cuocere per circa 30-40 minuti (dipende dalla grandezza delle castagne). 
Trascorso il tempo, scolate [4] e iniziate a sbucciarle ancora calde [5], avendo cura di rimuovere anche la pellicina sottostante la buccia. Mano mano che le pulite trasferitele in una ciotola [6], dovrete ricavarne 200 g. 
Lasciatele raffreddare. Tenetene da parte un paio per la decorazione e trasferite le altre in un mixer [7]. Frullate fino ad ottenere una sorta di farina granulosa [8], poi tenete da parte. Separate i tuorli dagli albumi, in due scodelle. Nella scodella dei tuorli aggiungete lo zucchero di canna [9],
i marroni frullati [10], il rum [11] e la farina setacciata [12]. 
Lavorate con le fruste elettriche [13] fino a ottenere un composto cremoso [14]. Raccogliete bene tutto l’impasto con una spatola, anche dai bordi della ciotola. Ora occupatevi del cioccolato: spezzettatelo e mettetelo in un pentolino insieme al burro [15].
Fate sciogliere il tutto a fiamma bassissima, mescolando con un mestolo di legno [16], in alternativa potete utilizzare il microonde per fare questa operazione. Lasciate intiepidire il cioccolato, poi unitelo all'impasto [17] e mescolate con una spatola [18].
Montate gli albumi a neve fermissima [19], poi uniteli all’impasto incorporandoli delicatamente e facendo dei movimenti dal basso verso l’alto [20]. Quando avrete ottenuto un composto omogeneo [21], 
unite il lievito in polvere setacciato [22] e mescolate ancora delicatamente per farlo assorbire [23]. Imburrate uno stampo rettangolare da 22x15 cm e versate l’impasto al suo interno [24].
Cuocete in forno statico preriscaldato a 180° nel ripiano basso per circa 30 minuti. Verificate sempre la cottura facendo la prova dello stecchino. Sfornate il dolce [25] e lasciatelo raffreddare. Spolverizzate con il cacao amaro [26], decorate con le castagne tenute da parte in precedenza, spennellandole con un po' di miele e servite la vostra torta di castagne [27]. 