State organizzando un party o una festa di compleanno? La fantasia di rustici è la ricetta che cercate! I dischetti di pasta si coniugano qui in quattro sfiziosissimi bocconcini da preparare velocemente e in grandi quantità: involtini di prosciutto e mozzarella, triangolini con spinaci e feta greca, mini wurstel racchiusi in una croccante spirale, le classiche e immancabili pizzette. Insomma, ne avrete davvero per tutti i gusti. Una tale varietà di rustici è in grado di completare l'atmosfera quando si è in compagnia, mentre si chiacchiera, si ride, si festeggia.Provare per credere!