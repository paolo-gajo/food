Se anche a voi piace sperimentare in cucina e andare alla scoperta di nuove avventure culinarie, la ricetta del pollo al latte di cocco e curry è la preparazione perfetta per voi: un sapiente mix di spezie esotiche e aromi nostrani che insieme creano un esplosione di gusti che vi conquisterà al primo assaggio. Il tutto insaporito da uno speciale brodo al latte di cocco dove l’agro, il dolce e il piccante si uniscono in una armoniosa danza di sapori. Se siete tra gli amanti del curry, questo secondo piatto sarà un’ottima versione da testare e aggiungere ai vostri menu etnici, se invece siete tra i più scettici tradizionalisti vi sfidiamo ad aprirvi a nuovi orizzonti di gusto, siamo certi che il pollo al latte di cocco e curry abbatterà tutte le vostre barriere in un sol boccone!