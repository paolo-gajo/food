Per preparare gli azevias iniziate grattugiate la scorza dell'arancia e spremetene il succo. Quindi in una ciotola versate la farina, il burro a pomata, il brandy, un pizzico di sale, il succo e la scorza dell’arancia. Amalgamate il tutto dapprima con un mestolo di legno e poi a mano, aggiungendo l'acqua calda a filo. Continuate fino a ottenere un composto soffice e consistente; se necessario potete aiutarvi spolverizzandolo con poca farina. Coprite l’impasto con la pellicola e lasciatelo riposare per mezz’ora. Nel frattempo preparate il ripieno: versate i ceci nel mixer insieme alla cannella e alle mandorle. Frullate fino a renderli una purea. In una casseruola preparate uno sciroppo versando lo zucchero e l'acqua, unite poi la scorza del limone grattugiata. Portate a bollire per un paio di minuti, poi a fuoco spento aggiungete la purea di ceci e i tuorli sbattuti e amalgamate bene il tutto. Rimettete sul fuoco e lasciate cuocere dolcemente, mescolando spesso, per 5-7 minuti finché il mix si sarà addensato. Spegnete e lasciate raffreddare. Recuperate l’impasto e stendetelo con il matterello. Con l’aiuto di un coppapasta di 8 cm di diametro crea 25-30 dischetti. Su ciascuno versate una porzione di ripieno e richiudete la pasta a mezzaluna, sigillando i bordi con poca acqua e i rebbi di una forchetta. Friggete i fagottini in olio di semi ben caldo fino a doratura e cospargeteli, appena scolati, con un mix di zucchero e cannella.