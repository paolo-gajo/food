Quando vi avevamo parlato dell'anko, la confettura di fagioli rossi che farcisce i dorayaki nipponici, avete strabuzzato gli occhi per l'incredibile notizia. Eppure la tradizione di utilizzare i legumi per farcire i dolci era già nota a noi europei con ricette come le azevias portoghesi. Si tratta di fagottini di pasta farciti con questa crema a base di ceci. Tranquilli all'interno c'è anche dello zucchero che renderà particolare e saporito il cremoso interno. Una volta cotti gli azevias non può poi mancare una spolverata di zucchero e di cannella in polvere, un ingrediente particolarmente diffuso quando si parla di dolci natalizi. Quest'anno se volete dare una veste multiculturale alle vostre festività sperimentate dolci etnici come le pulla finlandesi, i morbidi grittibänz elvetici e, non per ultimi, gli azevias portoghesi.