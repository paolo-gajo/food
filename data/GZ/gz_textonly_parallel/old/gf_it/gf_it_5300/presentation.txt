Le zucchine a pullastiello sono una rivisitazione del tipico secondo piatto napoletano, le  melanzane a pullastiello! Se le avete già provate sapete di cosa stiamo parlando, una ricetta in cui c'è dentro tutto ciò che si possa sognare: la frittura croccante, il ripieno filante e gustoso... degli sfizi da concedersi di tanto in tanto che faranno la gioia di tutti. Come le melanzane, anche le zucchine vengono tagliate a fette e fritte, una volta farcite con scamorza e salame napoletano e impanate, vengono fritte ancora! Un tripudio di bontà insomma che non è facile descrivere a parole!