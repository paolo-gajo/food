Per realizzare il damson cobbler per prima cosa lavate le susine, tagliatele a metà [1], eliminate il nocciolo e raccoglietele in una ciotola, aggiungete lo zucchero di canna, mescolate e tenete da parte. Occupatevi ora del crumble: in una ciotola ponete il burro freddo a pezzetti, aggiungete la farina [3]
e impastate velocemente con le mani [4] per ottenere un composto sbriciolato. Aggiungete a questo punto lo zucchero di canna [5], mescolate e versate la panna [6] mescolate ancora per far assorbire il liquido
e per finire incorporate le mandorle a lamelle [7], mescolate un'ultima volta per amalgamare [8]. Il composto deve risultare piuttosto sbriciolato. Imburrate una tortiera in ceramica del diametro di 26 cm [9],
versate sul fondo le susine [10] e sbriciolate in superficie il crumble, in modo tale da coprire completamente le susine [11]. Cuocete il dolce in forno statico preriscaldato a 190° per 55 minuti. A cottura ultimata sfornate, lasciate intiepidire e poi gustate il vostro damson cobbler [12]!