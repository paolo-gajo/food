ll cappuccino di zucca è un delizioso entrée composto da una morbida vellutata di zucca aromatizzata al rosmarino che viene resa ancora più speciale da una soffice spuma di formaggio fresco e panna, che riproduce appunto la "schiuma" di un cappuccino. Il cappuccino di zucca viene impreziosito da una tocco di marmellata di prugne e da croccanti mandorle a lamelle. Il cappuccino di zucca è una delle 5 ricette scelte tra tutte quelle che hanno partecipato al contest del Forum di GialloZafferano "Venezia nel piatto", che invitava i nostri utenti a realizzare delle ricette che contenessero ingredienti tipici veneti, in questo caso la zucca di Chioggia. Il cappuccino di zucca è stato poi cucinato a Vinitaly. Questo cappuccino di zucca è una ricetta di Lorella Fabris.