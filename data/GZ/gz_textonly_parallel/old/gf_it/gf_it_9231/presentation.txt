I frutti autunnali per eccellenza: le castagne! Ne esistono più di cento varietà, tra castagne e marroni, protagoniste di tante ricette dolci come il Montblanc e semplici torte, o regine di tradizioni gastronomiche regionali come il castagnaccio. Le castagne sono molto amate anche da gustare da sole, cotte sul fuoco con una apposita padella forata come le caldarroste oppure al sale, o ancora al forno come in questa ricetta! Immaginatevi al calore di un camino o costretti in casa da una serata piovosa; non c'è nulla di meglio di un buon bicchiere di vino rosso e la compagnia giusta (anche in occasione di Halloween) per sgusciare insieme queste prelibatezze cotte lentamente in forno per farle tostare al punto giusto!