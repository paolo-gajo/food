Per realizzare il pollo fritto con maionesi veloci iniziate tagliando a striscioline il petto di pollo [1], dovete ottenere dei bastoncini piuttosto lunghi, quindi trasferiteli in una teglia e aromatizzate con il sale,il pepe, i rametti di rosmarino, la scorza di limone [2] e il suo succo [3],
condite con l’olio d’olio di oliva [4] e speziate con la paprika forte [5], mescolate per insaporire bene il pollo, quindi coprite con la pellicola [6] e tenete da parte a marinare.
Intanto occupatevi delle maionesi: versate il latte di soia nel bicchiere del mixer, aggiungete il sale, l’aceto di riso [7] e l’olio di semi [8], emulsionate tutto con un mixer a immersione [9]
Fino a ottenere una salsa omogenea [10]. Dividete al maionese in tre ciotole separate [11] e aromatizzate ciascuna ciotola in modo diverso: insaporite la prima con il wasabi [12] ,
la seconda con la senape e il miele [13] e l’ultima con il tabasco e l’erba cipollina [14]. Mescolate bene le tre maionesi e tenetele da parte [15].
Ora occupatevi della panatura: versate nel mixer il cornflakes, aggiungete un rametto di rosmarino [16]. Sminuzzate fino ottenere un composto sabbioso [17].Ora potete impanare i bastoncini di pollo: predisponete tre ciotole contenenti la farina, l’uovo sbattuto e i cornflakes sminuzzati [18].
Prendete un bastoncino di pollo, passatelo prima nella farina [19], poi nell’uovo e infine nella panure di cornflakes [20]. Impanate tutti i bastoncini e adagiateli su un vassoio man mano [21].
Friggete il pollo in abbondante olio di semi, portato a una temperatura di 170° ( per monitorare la meglio la temperatura consigliamo di munirsi di un termometro per alimenti). Cuocete i bastoncini per un paio di minuti [22], poi scolateli su un vassoio rivestito con carta assorbente [23] e servite il pollo fritto ben caldo accompagnandolo con le maionesi veloci [24].