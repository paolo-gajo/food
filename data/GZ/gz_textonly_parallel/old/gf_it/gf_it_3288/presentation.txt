Il gazpacho è una preparazione tipica della cucina iberica che è diventata molto famosa soprattutto negli ultimi anni. Molteplici sono infatti le proprietà benefiche del pomodoro, l’ingrediente protagonista della ricetta. Ebbene noi l’abbiamo messo, solo per un attimo, al secondo posto trasformando la ricetta in una versione molto stuzzicante: gazpacho all’anguria! Un antipasto fresco e saporito, con un incontro di sapori che mettono in chiaro contrasto la dolcezza e l’acidità insieme ad un pizzico di sapidità! Sarà un mix sbalorditivo per le vostre papille gustative. Noi l’abbiamo servito così, guarnendo con dei fiori eduli e delle mandorle tostate in padella, ma nulla vieta di accompagnare il gazpacho all’anguria con dei tarallini o del pane fatto in casa! Siete pronti per stupire e lasciarvi conquistare da questa ricetta? Si comincia!