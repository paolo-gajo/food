Succulente lasagne, irresistibili patate al forno e l'immancabile polpettone sono tutti piatti tipici della domenica, ma per un pranzo veramente strong sulla vostra tavola non può assolutamente mancare una teglia, ancora fumante, di gustosissimi cannelloni. Questi succulenti cilindri di pasta ripieni di un mix di carne e salsiccia, sormontati da besciamella e pomodoro sono una preparazione tipica emiliana. Un piatto così ricco e ghiotto perfetto per il pranzo della domenica, ad esempio per Pasqua, magari in versione vegetariana con melanzane o spinaci! Tutti li abbiamo assaggiati almeno una volta nella vita. Certo, l'idea dei cannelloni preparati dalle nostre nonne fa riaffiorare alla mente ricordi bellissimi... seguendo i nostri consigli e con un po' di pazienza riuscirete ad ottenere un piatto che conquisterà tutti i vostri ospiti, degno dell'approvazione della nonna! Preparateli anche per il vostro menu di Natale!