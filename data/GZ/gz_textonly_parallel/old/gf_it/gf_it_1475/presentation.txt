Il tris di tartine è un antipasto sfizioso per il vostro menù di capodanno che si ottiene tagliando il pancarrè con degli stampini per biscotti e ricoprendolo  con delle creme di mascarpone e salmone, erbe aromatiche e proscitto cotto. Si preparano velocemente e oltre a essere una bontà per il palato sono anche molto belle da vedere. Il tris di tartine è un’idea originale per dare un tocco di  raffinatezza alla vostra tavola del Natale o di Capodanno. Per sostituire la classica maionese che di solito viene utilizzata per la ricopertura delle tartine in questa ricetta si usa il mascarpone, che conferisce un sapore molto delicato e davvero cremoso, molto simile ad una mousse.