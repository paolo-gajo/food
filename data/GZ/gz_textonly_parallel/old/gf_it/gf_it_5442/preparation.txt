Per preparare i biscotti viennesi al doppio cioccolato, lavorate il burro con lo zucchero a velo con uno sbattitore elettrico (1-2), fino ad ottenere un impasto spumoso [3]. 
Unite la scorza di 1 arancia non trattata [4], poi unite la farina ed il cacao [5], setacciateli ed aggiungeteli alla crema di burro e zucchero [6]. Lavorate ancora il composto per amalgamare il cacao e la farina, 
quindi aggiungete il latte [7] e mescolate ancora; dovrete ottenere un impasto né troppo duro né troppo liquido, con una consistenza burrosa. Trasferitelo in una sac-à-poche con bocchetta a stella piuttosto larga [8]; disponete un foglio di carta da forno su una leccarda, quindi iniziate a formare i frollini lunghi 5-6 cm [9],
disposti ad un paio di centimetri di distanza l’uno dall’altro [10]. Infornate i frollini in forno statico preriscaldato a 180° per circa per 12 minuti (160° per circa 6-8 minuti se forno ventilato). Con queste dosi otterrete circa 30-35 frollini. Una volta cotti, sfornateli e lasciateli raffreddare su una gratella [11]; intanto fate fondere il cioccolato al microonde oppure a bagnomaria (in questo caso l’acqua del pentolino sul fuoco non dovrà toccare il fondo della bastardella o del pentolino in cui sciogliete il cioccolato). Una volta sciolto [12]
bagnate una delle estremità di ciascun frollino nel cioccolato [13] e posizionateli su un vassoio foderato con della carta da forno [14]; quindi spolverate ciascun biscotto con della granella sopra la parte con il cioccolato fuso [15]. Fate rapprendere il cioccolato fuso a temperatura ambiente e i vostri biscotti viennesi al doppio cioccolato sono pronti per essere serviti!