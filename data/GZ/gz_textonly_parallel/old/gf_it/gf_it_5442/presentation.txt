Pepite di cioccolato, friabili e delicate: sono i biscotti viennesi al doppio cioccolato, dei frollini dalla forma allungata in questa versione "total black". Ideali per essere serviti per accompagnare il momento del tè o in ogni momento della giornata per una pausa dolce davvero intensa. Oltre all'impasto ricco di cacao amaro, il cioccolato è protagonista assoluto anche nella deliziosa copertura fondente che avvolge i frollini. E per finire: una croccante guarnizione con granella di nocciole che li rende ancora più buoni!