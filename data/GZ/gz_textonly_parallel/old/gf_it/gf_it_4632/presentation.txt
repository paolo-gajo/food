Due ricette deliziose da sole ma ancora più irresistibili se combinate insieme: la vellutata di ceci con sautè di cozze e vongole è un piatto unico davvero gustoso che unisce la cremosità dei legumi a una delle preparazioni di mare più classiche e saporite, il sautè. Preparare la vellutata è semplicissimo, mentre per il sautè di cozze e vongole, basteranno pochi accorgimenti per insaporirlo a puntino! Con sautè infatti si indica un tipo di cottura, saltando gli ingredienti velocemente in padella: noi abbiamo insaporito le cozze e le vongole con dei pomodorini ciliegino, ma voi potrete anche decidere di personalizzare la ricetta come preferite!