Per realizzare l'insalata Waldorf, iniziate dalla pulizia del sedano rapa. Per prima cosa sbucciate il sedano rapa [1], lavatelo per bene e tagliatelo a julienne [2]. Quindi scottatelo in abbondante acqua salata bollente [3],
per circa 2-3 minuti [4], scolatelo per bene [5] e tamponatelo con della carta da cucina o con un canovaccio pulito [6].
A questo punto mettetelo da parte e nel frattempo iniziate a preparare il condimento per l'insalata Waldorf. In una ciotola capiente unite lo yogurt greco con la maionese, quindi aggiungete il miele [7], il succo di limone [8], il sale, il pepe bianco e mescolate il tutto con una frusta [9].
Una volta preparato il dressing, sbucciate la mela, levate il torsolo con l’apposito attrezzo [10] e quindi tagliate anch’essa alla julienne [11]; ponete la mela tagliata dentro ad una ciotola e per non farla annerire aggiungete anche un mezzo limone spremendo il succo e lasciandolo poi nell'acqua [12].
A questo punto tritate grossolanamente le noci [13] e iniziate ad assemblare la vostra insalata. In una ciotola capiente versate le mele e il sedano rapa [14], quindi aggiungete la salsa appena preparata [15].
Mescolate bene e aggiustate di sale e pepe [16]; in ultimo aggiungete le noci tritate [17], mescolate nuovamente e portate in tavola la vostra insalata waldorf [18].