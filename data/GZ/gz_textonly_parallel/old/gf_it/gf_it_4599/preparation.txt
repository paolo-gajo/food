Per realizzare gli spaghetti ai peperoni olive e acciughe lavate i peperoni ed avvolgeteli nella carta stagnola (1-2) poneteli su una leccarda [3] e cuoceteli in forno statico preriscaldato per 40 minuti a 220° (o in forno ventilato per 30 minuti a 200°).
Intanto sgocciolate le acciughe e i capperi sott’olio con un colino [4], tagliate a rondelle le olive nere denocciolate [5] e tenete da parte. Quando i peperoni saranno cotti, sfornateli, eliminate la stagnola [6] pelateli,
tagliateli a metà, eliminate il picciolo, i semi interni e tagliateli a listarelle sottili [7], ponete i peperoni tagliati in un colino con per scolarli dal liquido in eccesso e tenetelo da parte [8]. In una padella larga rosolate a fuoco dolce le acciughe [9].
Aggiungete le listarelle di peperoni (10-11) fate rosolare un paio di minuti versate l’acqua di cottura dei peperoni [12]
e aggiungete anche le olive [13] e i capperi [14]. Intanto in una pentola capiente portate al bollore abbondante acqua salata, versate gli spaghetti [15] e cuocete per circa 10 minuti o il tempo riportato sulla confezione.
A cottura ultimata, scolate gli spaghetti e uniteli al condimento [16], mescolate per insaporire la pasta [17]. Gli spaghetti ai peperoni olive capperi e acciughe sono pronti , portateli subito in tavola per gustarli caldi [18]!