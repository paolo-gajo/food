Per preparare i biscotti con i semi di chia come prima cosa mettete a bollire le uova partendo da acqua fredda e cuocendole per 8 minuti dal bollore [1]. Poi scolatele, lasciatele raffreddare e sbucciatele. A questo punto prelevate solo i tuorli [3], gli albumi non serviranno per questa ricetta ma potrete utilizzarli per preparare delle uova ripiene, come le uova primavera. 
Tagliate il burro freddo a cubetti e ponetelo in un mixer dotato di lame [4]; aggiungete la farina, la fecola [5] e frullate il tutto fino ad ottenere un composto sbricioloso [6]. 
Aggiungete poi anche il parmigiano [7], i tuorli sodi e i semi di chia [8]. Frullate nuovamente il tutto fino ad amalgamare gli ingredienti [9]. 
Trasferite poi l'impasto su un piano leggermente infarinato e lavoratelo pochi minuti [10]. Poi avvolgetelo nella pellicola per alimenti [11]. Lasciate riposare in frigorifero per almeno 40 minuti. Riprendete poi il panetto e stendetelo su un piano con un pò di farina [12]! 
Dovrete ottenere uno spessore di 1 cm [13]. Utilizzando un coppapasta festonato dal diametro di 5 cm intagliate i biscotti (14-15) 
e posizionateli man mano su una leccarda foderata con la carta forno [16]. Cuocete in forno statico preriscaldato a 180°, nel ripiano basso per circa 25/28 minuti, poi sfornateli [17] e lasciate intiepidire i vostri biscotti con semi di chia prima di spostarli su un vassoio. 