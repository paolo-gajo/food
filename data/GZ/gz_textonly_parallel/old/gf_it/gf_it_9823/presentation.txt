Sapete qual è il segreto dei canestrelli? Lo stesso che è custodito in questa ricetta! Il tuorlo sodo nell'impasto dona ai biscotti una fragranza speciale! I biscotti con semi di chia sono una variante salata perfetta da servire come stuzzichino per un antipasto o per accompagnare l'aperitivo. Questi semi sono ricchi di proprietà nutritive e donano ai biscottini un gusto e un aspetto molto particolare, mentre il parmigiano regalerà una nota decisa e saporita! Preparate anche voi i biscotti con semi di chia, serviteli con un po' di formaggio cremoso oppure portateli a lavoro in un comodo sacchetto, saranno un ottimo spuntino da gustare a metà mattina! 