Per preparare la Torta salata alla cipolla di Tropea e Silano incominciate a preparare la pasta brisè. Prendete un mixer ed aggiungetevi la farina ed il burro tagliato grossolanamente in pezzi a freddo di frigo, aggiustate di sale [1] ed amalgamate gli ingredienti fino ad ottenere un impasto sabbioso e farinoso. Versate il composto su un una spianatoia dando la forma di fontana aggiungendovi poco per volta l’acqua ghiacciata [2]. Quando gli ingredienti risulteranno uniformemente amalgamati riponete il composto amalgamato a forma di palla in pellicola [3] da cucina e lasciate riposare in frigo per almeno 40 minuti.
Mentre la pasta brisè riposa in frigo passate a preparare il ripieno, partendo dalla cipolla di Tropea. Sfogliatela dello strato più esterno, quindi tagliatela a fette non troppo sottili. Prendete una padella antiaderente, cospargetevi un filo di olio evo e ponete a cuocere vostra cipolla di Tropea tagliata a fette [4], facendo cuocere a fuoco moderato. Sfumatela con il vino rosso [5] ed a cottura quasi ultimata aggiungete un pizzico di zucchero per farla caramellare [6]. Mescolate aiutandovi con un cucchiaio la cipolla in modo tale da risultare uniformemente cotta. Quando la cipolla di Tropea risulterà cotta riponetela in una ciotola e lasciatela intiepidire.
Passate ora alla preparazione della besciamella. Ponete su una padella un filo di olio e rosolatevi la cipolla finemente tagliata [7]. Aggiungete la farina [8] e stemperata con la cipolla amalgamando bene per non creare grumi [9].
Ponete nel frattempo a scaldare il latte in un pentolino. Quando avrete ben stemperato aggiungete il latte scaldato [10], aromatizzato con noce moscata [11]. Aggiustate di sale [12],
e pepe [13]. Continuate a cuocere e mescolare [14] fino ad ottenere un composto cremoso [15]. Quindi spegnete il fuoco e tenete da parte coprendo con un coperchio o con pellicola a contatto. 
Nel frattempo tagliate a tocchetti 150 g di silano prima in strisce orizzontali e successivamente a dadini [16] e 200 g di silano a fette sottili. A questo punto avete tutti i preparati necessari per comporre la vostra torta salata alla cipolla di Tropea e Silano. Aiutandovi con un mattarello stendete l’impasto della brisè [17]. Prendete ora una pirofila tonda dal diametro di 27 cm e ricopritela con carta da forno. A questo punto arrotolate il disco di pasta sul mattarello srotolatelo sullo stampo [18], facendola aderire bene.
Con una forchetta bucherellate la pasta brisè stesa [19]. Aggiungete quindi la besciamella precedentemente preparata e stendetela uniformemente sulla pasta [20]. Aggiungete sopra alla besciamella il silano tagliato a tocchetti [21]
Aggiungete ora anche il silano tagliato a fette [22]. Adagiate sopra a questi ingredienti stesi sulla pasta brisè anche la cipolla saltata precedentemente [23]. Infornate ora la vostra torta salata alla cipolla di Tropea e Silano in forno statico pre riscaldato a 180° C per 40 minuti (o a forno ventilato a 160° 30 per minuti). Servite e gustate [24]!