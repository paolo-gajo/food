Mondate la zucca privandola della buccia e dei semi interni; tagliatela a tocchetti [1] e pesatene 600 gr; trasferitela nel cestello per la cottura a vapore [2] e fate cuocere in pentola a pressione calcolando circa 5-7 minuti da che sentirete il sibilo della pressione; spegnete lasciate coperta la pentola fino a che sia tiepida e poi apritela; prelevate la polpa della zucca, colatela leggermente in un colino e poi mettetela nel boccale [3] del mixer;
aggiungete le uova e la farina [4] setacciata con lo zucchero a velo e iniziate a mixare; aggiungete poi a filo la panna e il miele, in ultimo la cannella e la noce moscata; dovrete ottenere un composto abbastanza liquido ma senza grumi. Imburrate e infarinate uno stampo tondo da 24 cm e versate il composto [5]. Ponete in forno caldo a 180° a cuocere per circa 30-40 minuti; il dolce sarà pronto quando vedrete che si stacca da solo dalle pareti dello stampo; toglietelo dal forno e fatelo intiepidire qualche minuto, trasferitelo capovolgendolo su un piatto [6] da portata e fatelo freddare completamente; una volta freddo tagliatelo a losanghe con un coltello con la lama inumidita e a piacere spolverate con zucchero a velo.