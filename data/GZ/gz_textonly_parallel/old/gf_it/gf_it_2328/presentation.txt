L'angelica salata alla birra è una gustosa treccia di pasta con un ripieno molto saporito dall’effetto scenografico. La ricetta si ispira alla classica torta angelica, un dolce di pasta intrecciata farcita con uvetta e arancia candita. La nostra rivisitazione salata del tradizionale dolce prevede un impasto speciale preparato con la birra che viene insaporito con pomodori secchi, olive, feta e salame, ma vi consigliamo di provare assolutamente anche quella alle zucchine!Tagliate a fette la torta angelica alla birra e servitela come sfizioso stuzzichino o per una cena a buffet.