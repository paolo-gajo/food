Il chutney è una salsa di origine indiana a base di frutta o verdura che è stata adottata dalla cucina inglese a seguito della colonizzazione. Il chutney di mele che vi proponiamo in questa ricetta è arricchito con cipolle, aceto, zucchero, spezie e uvetta che conferiscono alla preparazione il suo caratteristico sapore agrodolce. Ottimo per accompagnare secondi di carne come arrosti e bolliti, potrete servire il chutney di mele anche con un tagliere di formaggi stagionati per uno sfizioso antipasto, insieme alla variante a base di pomodorini o albicocche!