Per preparare la torta tenerina alla zucca, occupatevi, per prima cosa, di pulire la zucca: svuotatela dei semi interni [1], tagliatela a fette [2] ed eliminate la buccia [3]. Vi serviranno 500 g di zucca pulita. 
Posizionate le fette di zucca su una placca rivestita con carta forno [4] e cuocete in forno statico preriscaldato a 180°C per 35 minuti [5]. Una volta pronta, trasferitela in un piatto e schiacciatela con i rebbi di una forchetta [6], 
per ottenere una purea [7]. Dovrete ottenere circa 250 grammi che terrete da parte (se dovesse avanzare altra purea potete utilizzarla per arricchire un passato di verdure o una zuppa). Dividete i tuorli dagli albumi e montate gli albumi [8] a neve ferma [9], senza aggiungere nulla. Tenete da parte.
In un'altra ciotola versate il burro morbido insieme allo zucchero a velo [10] e lavorate con le fruste elettriche [10]. Unite 1 tuorlo alla volta [12] 
e lavorate il composto [13] fino a che non sarà ben assorbito prima di aggiungere il successivo. Dovrete ottenere una massa ben montata [14]. A questo punto prelevate i semi dal mezzo baccello di vaniglia [15]
e uniteli al composto [16]. Mescolate con le fruste [17] e aggiungete la polpa di zucca [18]. 
Amalgamate con le fruste [19]. Unite di seguito la fecola [20] e mescolate con una spatola. In ultimo, incorporate poco per volta gli albumi montati a neve [21], 
con movimenti dal basso verso l'alto, in modo da avere un composto soffice e areato [22]. Rivestite una tortiera a cerniera da 24 cm di diametro con carta forno e versate all'interno l'impasto [23]. Livellate bene [24]
e cuocete in forno statico preriscaldato a 170°C per 35 minuti. Fate la prova stecchino, prima di sfornare il dolce [25]. Una volta pronta e raffreddata, estraetela dallo stampo e spolverizzatela con dello zucchero a velo [26] prima di servire [27].