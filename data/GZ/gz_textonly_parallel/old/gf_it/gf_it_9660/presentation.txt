A Ferrara si prepara uno dei dolci più cioccolatosi che esistano: la torta tenerina. Oggi vogliamo mostrarvi una versione diversa, perfetta per l'autunno: la torta tenerina alla zucca. E se siete amanti dei dolci con la zucca, non riuscirete a resistere a questa ricetta! La zucca cotta in forno viene incorporata all'interno dell'impasto e una volta cotta regalerà tutta la sua dolcezza. Essendo un dolce senza farina, la torta tenerina alla zucca sarà anche un dolce senza glutine. Bassa, umida e morbida è perfetta da servire dopo cena... amici e familiari resteranno estasiati da tanta bontà. E se anche voi amate questa tipologia di torte provate anche la nostra tenerina al cioccolato bianco e la tenerina al caffè! 