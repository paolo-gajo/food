Per preparare il salmone croccante su schiacciate, per prima cosa occupatevi del pane, riducendo le fette in piccoli cubetti [1]. Mettete il pane così ridotto in un mixer [2], quindi aggiungete il prezzemolo tritato [3]
aggiungete la scorza di mezzo limone [4] e unite nel mixer le foglioline di menta [5], il timo [6],
e le foglioline di maggiorana [7]. Quindi aggiustate di sale e di pepe [8] e unite anche i due cucchiai di olio extravergine d'oliva [9].
Tritate il composto grossolanamente [10], non troppo finemente quindi, e trasferitelo in una ciotola. A questo punto occupatevi del salmone, asciugate bene i filetti e ricavate 12 fettine della stessa dimensione delle schiacciate su cui verranno adagiati [11]. Passate i filetti di salmone così ottenuti nella panatura [12], facendola aderire per bene su tutti i lati.
Adagiate il salmone così impanato su una teglia rivestita di carta da forno [13]. Infornare a 190° per dieci minuti in un forno preriscaldato in modalità statica (in forno ventilato a 160° per 10 minuti). Una volta che il salmone sarà cotto e ben dorato [14] estraetelo dal forno, lasciate intiepidire e poi adagiate ogni filetto su una schiacciata [15] e sistemate su ogni filetto qualche fogliolina di erba aromatica. E servite il vostro salmone croccante su schiacciate!