Per preparare la vellutata di zucchine iniziate come prima cosa a realizzare il brodo vegetale. Una volta pronto occupatevi del porro: eliminate le estremità, tenendo solo la parte centrale, sfogliatelo eliminando il primo strato e affettatelo finemente [1]. A questo punto lavate e spuntete le zucchine, poi tagliatele a rondelle [2]. Versate l'olio in un tegame, lasciatelo scaldare e unite i porri [3];
Attendete circa 3-4 minuti, fino a che non saranno appassiti mescolando di tanto in tanto, poi aggiungete le zucchine, salate, pepate e mescolate il tutto [5]. Lasciate cuocete a fiamma vivace per 5-6 minuti ed unite il brodo vegetale [6].
Cuocete ancora per altri 15-20 minuti [7], dopodichè frullate il tutto con un mixer ad immersione [8] fino ad ottenere una crema [9].
Aggiungete la panna fresca [10], mescolate e cuocete il tutto ancora per una decina di minuti [11], dopodichè versate la vostra vellutata di zucchine in un colino [12]
e setacciatela per avere una consistenza liscia [13]. Aggiungete le foglioline di timo per aromatizzare [14], impiattate e servite la vostra vellutata di zucchine [15]!