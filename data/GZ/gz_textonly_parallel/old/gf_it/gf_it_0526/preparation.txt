Per preparare l’insalata di finocchi e arance iniziate spremendo il succo di 1 arancia [1] e mettendo in ammollo con il succo ottenuto l’uvetta [2]: lasciatela rinvenire così per almeno 10 minuti. Nel frattempo sbucciate l’altra arancia [3] e privatela delle due estremità. Fate attenzione ad eliminare la parte bianca amarognola della buccia.
Tagliatela a fettine molto sottili [4] che terrete da parte. Procedete lavando e asciugando il finocchio. Appoggiatelo su un tagliere ed eliminate con un taglio netto i gambi e le barbette verdi [5]. Privatelo anche della base e delle foglie esterne più dure e legnose. Poi tagliatene il cuore alla julienne molto sottile aiutandovi con una mandolina [6].
Trasferitelo in una ciotola con acqua acidulata per preservarne il colore fino al momento dell’utilizzo [7]. Ora versate i pinoli in una padella antiaderente [8] e fateli tostare [9] alcuni minuti: teneteli da parte affinché si intiepidiscano.
Nel frattempo l’uvetta sarà rinvenuta: scolatela [10] e tenetela da parte, mentre verserete il succo in un contenitore dai bordi alti [11], unendo l’aceto [12].
Aggiungete anche l’olio [13] e aggiustate di sale [14]: frullate tutti gli ingredienti con un mixer ad immersione.
Dovrete ottenere un’emulsione omogenea [16]. A questo punto avrete pronti tutti gli ingredienti per comporre la vostra insalata: scolate i finocchi [17] e versateli in una ciotola capiente a cui unirete l’uvetta [18].
Aggiungete le arance [19], insaporendo con l’emulsione che avete ottenuto [20] ed i pinoli [21].
Date una nota croccante versando i semi di zucca [22] e mescolate bene tutti gli ingredienti [23]. La vostra insalata di finocchi e arance è ora pronta per essere portata in tavola [24]!