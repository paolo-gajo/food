Per preparare i cestini di pasta kataifi iniziate dallo sciroppo. In un pentolino versate l'acqua e lo zucchero [1]. Accendete il fornello a temperatura dolce e mescolate finché lo zucchero non si sarà sciolto completamente [2]. Trasferite in una bacinella [3] 
lasciando intipiedire qualche istante [4]. Intanto prendete la pasta kataifi e staccate dei pezzetti di 10-12 grammi [5]: abbiate cura di tenere sempre coperta la restante parte di pasta perchè si asciuga molto in fretta. Spennellate con lo sciroppo tutta la parte lunga [6].
e arrotolate intorno a degli stampini, noi abbiamo utilizzato quelli da babà, del diametro 3,5 cm [7]. Arrotolate bene saldando con la punta delle dita, quando avrete fatto un paio di giri completi, con la restante parte, andate a foderare anche la base dello stampino [8]. Mano a mano appoggiate su una leccarda rivestita con forno, otterrete così facendo 22 cestini [9]
e cuocete a 200° per circa 25 minuti [10]. Lasciate raffreddare i cestini e poi, delicatamente, staccateli dagli stampini [11]. Versate Nutella® in una sac-à-poche con bocchetta liscia di 2-3 mm riempiendo i cestini [12].
Date un tocco natalizio con il verde della granella di pistacchio [13] e il rosso dei chicchi di melagrana [14]. Ecco pronti i vostri cestini di pasta kataifi, gustateli appena pronti [15]!