Nostalgici e curiosi accorrete, oggi facciamo un tuffo negli anni ’80. Un’epoca dove pantaloni e gonne lunghe sono ormai stati messi in uno scatolone lasciando lo spazio ai colori accesi dei vestiti accorciati e alle capigliature lunghe e arricciate del momento. E qual è la ricetta più conosciuta del periodo? Se avete risposto le penne salmone e vodka avete sbagliato! O meglio, ci siete andati vicini! A precedere il famoso piatto di pasta, specialmente nelle serate allegre e spensierate del tempo, c’è l’immancabile cocktail di gamberetti! Una di quelle ricette semplici e veloci che hanno avuto da sempre la capacità di catturare l’attenzione di tutti. Il motivo? Da un lato la grande semplicità e la raffinatezza, dall’altro l’effetto scenico di vedere nel bicchiere qualcosa che non si beve. Da allora la ricetta del cocktail di gamberetti ha fatto storia e ancora oggi gli inguaribili nostalgici continuano a prepararlo, magari come antipasto del menù di Natale o di Capodanno. Di questi malinconici, indovinate chi sono i primi…