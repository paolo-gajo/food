Il pollo alla cacciatora è uno dei secondi di carne più amati della cucina italiana. Oggi ci siamo ispirati a questa ricetta per il pollo alla cacciatora in bianco! Si tratta di una versione ugualmente saporita, senza pomodoro con l'aggiunta di olive verdi! Proprio come nella ricetta originale, non può mancare il soffritto di carote, sedano e cipolla che insieme alle erbe aromatiche doneranno al pollo un inconfondibile sapore. Abbiamo scelto di utilizzare le sovracosce di pollo essendo più carnose, ma questa ricetta può essere realizzata con tutte le parti del pollo, il risultato è comunque garantito!