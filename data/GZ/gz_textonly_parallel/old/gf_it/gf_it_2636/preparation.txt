Per preparare il pollo alla cacciatora in bianco come prima cosa pelate la carota [1], spuntatela e tagliatela prima a fette [2] e poi a cubetti, grandi 1 cm [3].
Lavate la costa di sedano e riducete a cubetti della stessa grandezza delle carote [4]. Sbucciate la cipolla, quindi affettatela e tritatela grossolanamente [5]. Versate l'olio in un tegame capiente, lasciatelo scaldare e aggiungete il trito di verdure [6]. 
Lasciate rosolare per un paio di minuti, a fuoco medio, mescolando spesso [7]. Infarinate leggermente le sovracosce di pollo, scuotendole per togliele l'eccesso di farina [8] e quando le verdure saranno ben dorate aggiungete anche il pollo nel tegame, posizionandoli con la pelle rivolta verso il basso [9]. 
Lasciateli rosolare e quando saranno ben dorati girateli [10]. Salate e pepate [11], quindi aggiungete lo spicchio d’aglio [12] 
e le erbe aromatiche fresche [13]. Sfumate col vino [14] e lasciate evaporare per qualche secondo. Aggiungete un mestolo di acqua calda [15], 
coprite con un coperchio e lasciate cuocere per circa 20 minuti, aggiungendo se serve poca acqua calda. Trascorso il tempo, togliete l’aglio e le erbe aromatiche, quindi aggiungete le olive verdi denocciolate [17] e lasciate sul fuoco ancora per circa cinque minuti. A fine cottura, togliete dal fuoco e lasciate riposare il pollo alla cacciatora in bianco per qualche minuto prima di servirlo [18].