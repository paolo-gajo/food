Per preparare l’insalata di fagioli misti e zucca cominciate dai legumi. Il mix di fagioli secchi (cannellini, borlotti e dall'occhio) va messo a reidratare in acqua [1] così da farli cuocere in breve tempo. Lasciateli reidratare per 24 ore [2]: è opportuno che trascorse le prime 12 ore cambiate l’acqua, così da eliminare le impurità che affioreranno in superficie. Trascorso il tempo sciacquate i fagioli e versateli in una pentola con abbondante acqua fredda [3],
aggiungete anche una foglia di alloro e ponete sul fuoco [4]. Lasciate che raggiunga il bollore e poi lasciate sobbollire per un paio d’ore, verificando di tanto in tanto la cottura per assicurarvi che siano della consistenza preferite. L’importante è che i fagioli, una volta cotti, risultino ancora un po’ croccanti, perfetti per essere rimestati nell’insalata. Mentre i fagioli cuociono, potete dedicarvi alla zucca: togliete i semi interni [5] e tagliate via la buccia [6].
Dividete la polpa prima a fette spesse [7] poi a cubotti di circa 2 cm [8] Dovrete ottenere circa 600 g di polpa. Mondate lo scalogno e riducetelo a fette non troppo sottili [9].
Uniteli alla zucca in una ciotola [10], aromatizzate con aghi di rosmarino [11]. Salate e pepate a piacere [12].
Condite anche con un filo d'olio [13] e mescolate il tutto [14]. Distribuite la zucca su una leccarda rivestita con carta da forno [15].
Cuocete in forno statico preriscaldato a 220° per circa 30 minuti. Una volta pronto, sfornate zucca e scalogno e fate raffreddare completamente [16]. Tostate brevemente i gherigli di noce in padella [17] a fiamma moderata. Poi fate intiepidire. Nel frattempo i fagioli saranno cotti; eliminate la foglia di alloro [18]
e scolate i legumi [19]. Lasciate che si raffreddino completamente. Una volta freddi potrete aggiungere lo spinacino fresco (precedentemente lavato e asciugato), condire con olio [20], succo di limone [21], sale e pepe a piacere. Mescolate il tutto
prima di impiattare: versate su un piatto da portata il misto di legumi e lo spinacino, a zucca [22], completate con i gherigli di noce e delle foglioline di timo fresco [23]. La vostra insalata di fagioli, misti e zucca è pronta per essere gustata [24]!