Giochi di consistenze, sapori d'autunno. Tutto racchiuso in un contorno ricco e sostanzioso: insalata di fagioli misti e zucca. Un pieno di bontà con le qualità di fagioli cannellini, borlotti e dall'occhio unite alla polpa di zucca cotta in forno e alla freschezza dello spinacino. Provate questa inedita insalata per le vostre cene autunnali e invernali da accompagnare a del tonno scottato o a carni bianche. Ma potete anche scegliere di consumarla come portata unica, perfetta anche come cibo da asporto da preparare in anticipo per i vostri pranzi a lavoro!