Per preparare i bucatini con pomodorini confit e pancetta inizate dai pomodorini confit: lavate i pomodorini sotto acqua corrente [1]. Asciugateli con un canovaccio o carta da cucina e poneteli su un tagliere, quindi dividete tutti i pomodorini a metà [2]. Ora disponete i pomodorini tagliati su una leccarda ricoperta di carta forno con la parte del taglio rivolta verso l’alto. Dopodichè salate e pepate a piacere. Poi aggiungete il trito di aglio e timo e versatelo su ciascun pomodorino, così come il cucchiaino di zucchero [3].
Distribuite l’origano secco [10] e infine versate un filo d’olio su ogni pomodorino (4-5). Infornate il tutto a in forno statico preriscaldato a 140° per circa 2 ore, fino a quando l’acqua di vegetazione dei pomodorini non sarà evaporata e questi non risulteranno leggermente abbrustoliti ma non secchi [6].
Quando i pomodori saranno pronti, sfornateli e trasferiteli in una ciotolina. Poi in una padella capiente, versate un filo di olio e aggiungete i pomodorini confit [7], pepate [8] e fateli saltare a fuoco dolce e intanto dedicatevi alla pancetta. Prendete i cubetti di pancetta affumicata necessari alla ricetta e versateli in una padella [9].
Fate saltare i cubetti a fuoco vivace per rendere la pancetta croccante [10], quindi in un tegame fate bollire l'acqua e salate a piacere per cuocere. Quando l'acqua avrà raggiunto il bollore, versate i bucatini [11] e lessateli [12] per il tempo indicato sulla confezione.
Quando i bucatini saranno al dente, scolateli e versateli nella padella con i pomodorini confit. Saltate a fuoco vivace e aggiungete un mestolo di acqua di cottura se necessario perchè la pasta non si asciughi troppo. Mescolate e versate anche la pancetta [14], mescolate ancora i bucatini