Spuntate e lavate i fagiolini [1] (eventualmente togliete loro il filamento, se lo posseggono) e fateli lessare in acqua salata scolandoli quando saranno ancora croccanti. Mettete in una padella antiaderente due cucchiai di olio, uno spicchio di aglio preventivamente sbucciato e tagliato a metà (oppure a fettine) [2] che farete dorare leggermente; unite i fagiolini ben scolati [3], il sale e fateli saltare per qualche minuto, fino a che si asciughino dall’acqua di cottura.
Intanto prendete la mollica di pane raffermo e riducetela in briciole, magari aiutandovi con le lame di un robot. In un’altra padella mettete 3 cucchiai di olio di oliva e uno spicchio di aglio tagliato a metà (o a fettine); quando l’olio sarà caldo unite la mollica di pane [4], e fate rosolare il tutto fino a che diventi ben dorato e croccante [5]. A questo punto unite tutti gli ingredienti in una sola padella [6], fateli saltare qualche secondo per amalgamarli, cospargete di prezzemolo tritato, aggiustate di sale e spegnete il fuoco. Servite i fagiolini all'aglio e mollica croccante ancora caldi.