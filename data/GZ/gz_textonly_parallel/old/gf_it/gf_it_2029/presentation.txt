I fagiolini all’aglio e mollica di pane croccante sono un contorno ideale per accompagnare dei secondi piatti rustici o grigliati come polpette, salsicce, carne o pesce ai ferri e tutte le pietanze cotte sul barbecue.La mollica di pane rosolata nell’olio assieme all’aglio insaporisce piacevolmente questo ortaggio dal sapore delicato, che in questa ricetta viene esaltato e impreziosito da altri ingredienti. Se siete amanti di questi cornetti croccanti, non perdete anche l'occasione di preparare una freschissima insalata o un appetitoso primo piatto come la pasta con ricotta, fagiolini e pomodori freschi!