Vi piace giocare con la frutta in cucina? Se la risposta è sì, non perdetevi la ricetta degli spiedini di tonno tataki e anguria! Un antipasto originale che abbina il gusto pregiato del pesce fresco alla croccante dolcezza del cocomero e al profumo dei semi di sesamo. Per rendere questa composizione davvero perfetta manca solo una salsa, più precisamente una riduzione di salsa di soia e salsa teriyaki che aggiunge la giusta sapidità e una gradevole nota agrodolce. Pronti a stupire? I vostri ospiti adoreranno gli spiedini di tonno tataki e anguria!