Per iniziare la preparazione della creme Vichyssoise, lavate e pelate le patate, sbucciate la cipolla e tagliate via la parte verde dei porri, tenendo solo quella bianca, dopodichè tagliate finemente questi ingredienti.
Mettete in un tegame il burro e fatelo fondere, poi aggiungete la cipolla e i porri tagliati finemente; fate appassire gli ortaggi senza fargli prendere colore per almeno 10-15 minuti, coprendo con un coperchio.
Proseguite la preparazione della vostra Vichyssosise aggiungendo nel tegame il brodo di pollo e le patate tagliate finemente, poi salate, pepate a piacere, mescolate il tutto e fate cuocere a fuoco dolce per almeno 30 minuti, coprendo il tegame con un coperchio.
A cottura avvenuta, togliete il composto da fuoco e frullate il tutto con un mixer; 
aggiungete il latte, la panna e la noce moscata grattata, aggiustate eventualmente di sale e trasferite la creme Vichyssoise in un contenitore ad intiepidire a temperatura ambiente, dopodiché ponetela a raffreddare in frigorifero per almeno 4 ore.