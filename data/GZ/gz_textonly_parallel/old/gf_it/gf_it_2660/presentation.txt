La creme Vichyssoise, è una crema (o zuppa) fredda di porri e patate di invenzione del cuoco francese Louis Diat, che la creò quando era chef presso il Ritz-Carlton di New York, nel 1917. La zuppa ricordava a Diat i sapori e la cucina della sua infanzia e quindi volle chiamarla Vichyssoise in onore alla città di Vichy, che era il centro più importante vicino alla propria cittadina nativa, Montmarault, in Francia.La zuppa Vichyssoise è composta da patate, porri, cipolla, brodo di pollo, latte, panna, noce moscata e pepe; parte di questi ingredienti vengono bolliti, frullati e lasciati raffreddare in frigorifero, poiché la creme Vichyssoise viene servita fredda, risultando quindi un ottimo piatto estivo.