Il pranzo domenicale è uno dei momenti più attesi della settimana: ci si riunisce a tavola con la famiglia o con gli amici e si gustano gli ultimi momenti di relax prima che ricominci un'altra frenetica settimana. Cosa c'è di più piacevole e appagante di preparare un bel primo piatto da assaporare in compagnia? Noi vi proponiamo una ricetta speciale, per le grandi occasioni o semplicemente per gustare il calore e i sapori intensi della cucina meridionale: gli ziti al forno! In questa versione la tipica pasta lunga dalla forma tubolare incontra una dadolata di melanzane fritte e la provola silana filante, condite con una deliziosa passata di pomodoro che dà un tocco di colore in più al piatto. La gratinatura in forno regalerà agli ziti una gustosa crosticina, rendendoli ancora più appetitosi...Il bis sarà d'obbligo!