Per preparare gli ziti al forno, per prima cosa preparate la passata di pomodoro: fate rosolare uno spicchio d'aglio sbucciato e diviso a metà in un tegame con l'olio [1], poi versate la passata di pomodoro [2], salate [3], pepate e fatela cuocere per circa 30-35 minuti a fuoco moderato.
Nel frattempo tagliate la provola silana prima a fette, poi a listarelle e infine a dadini [4] e procedete allo stesso modo anche per le melanzane, tagliandole a fettine sottili [6]
poi a listarelle, quindi a dadini [7]. In una pentola aggiungete l'olio di semi e quando avrà raggiunto la temperatura di 170°-180° mettete a friggere la dadolata di melanzane [8]. Fatele sfrigolare [9]
e, una volta che si saranno dorate bene [10], scolatele aiutandovi con una schiumarola e ponetele su un vassoio rivestito di carta assorbente [11] in modo da farle scolare dall'olio della frittura [11]. Mettete poi a cuocere la pasta [12] in una pentola di acqua bollente salata.
Una volta cotta, scolatela e ponetela in una ciotola capiente, aggiungete un po' d'olio in modo che non si attacchi [14], unite la passata di pomodoro [15]
aggiungete il basilico fresco spezzettato [16], la provola a dadini [17] e le melanzane [18].
Mescolate il tutto per legare bene insieme gli ingredienti [19], trasferite il composto in una pirofila delle dimensioni di 25 cm di diametro [20], trasferiteli in forno preriscaldato sotto il grill ( a 240°) per 5-6 minuti. Una volta che si saranno gratinati, sfornateli e i vostri ziti al forno saranno pronti per essere serviti! [21]