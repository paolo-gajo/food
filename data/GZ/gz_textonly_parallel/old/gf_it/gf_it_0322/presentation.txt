Il crumble di mele è un dolce inglese che fa parte della tradizione casalinga, il suo gusto rustico e la facilità della preparazione lo ha reso celebre e molto amato in tutto il mondo. Due strati di bontà inseparabile: un fondo morbido e succoso di mele cotte e un guscio croccante al profumo di cannella che caratterizza la tipica consistenza "briciolosa", dall'inglese crumble appunto, che rende unico questo dessert! Il crumble ha da sempre ispirato innumerevoli varianti con altri frutti come quello alle ciliegie, alle pesche, al rabarbaro ma si può realizzare anche in versione salata come il crumble di verdure!Consigliamo di servire il crumble di mele caldo o tiepido, accompagnandolo con una golosa pallina di gelato alla vaniglia!