Per preparare il crumble di mele versate in una ciotola la farina, lo zucchero [1], il burro freddo a pezzetti [2] e la cannella in polvere [3].
Impastate energicamente con le mani [4] e formate un panetto [5], avvolgetelo con pellicola [6] e ponetelo in frigo per almeno 1 ora.
Occupatevi ora delle mele: tagliatele in 4 parti [7], eliminate i semi e la buccia [8] e tagliate ogni spicchio a fettine di mezzo centimetro [9].
In una ciototla spremete il mezzo limone e versate le mele [10], mescolate e insaporitele con lo zucchero di canna [11] e la cannella [12].
Lasciate macerare per 30 minuti [13]. Poi prendete delle cocotte adatte alla cottura in forno del diametro di 9 cm [14]. Versate all’interno 2 cucchiai di mele aggiungendo anche il succo formatosi sul fondo della ciotola [15].
Prendete il panetto di frolla e grattugiatelo con una gratella con fori larghi direttamente sopra le cocotte [16]. Ora cuocete i crumble [17] in forno statico a 200° per 20 minuti o fino a quando non saranno dorati in superficie. Sfornate i vostri crumble e lasciateli intiepidire prima di servirli [18].