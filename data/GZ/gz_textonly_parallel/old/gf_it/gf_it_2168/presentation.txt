Questa torta non ha bisogno di presentazioni. Il nome da solo evoca quei dolci classici, buonissimi nella loro semplicità: crostata pere e cioccolato. Quasi tutti abbiamo un ricordo legato a questa crostata, magari grazie alla ricetta della nonna che ci fa tornare subito bambini! C'è sempre un buon motivo per amare la crostata pere e cioccolato. Noi abbiamo voluto dare il nostro personale tocco: una scenografica raggiera di fettine di pere Williams adagiate su una crema pasticcera al cioccolato, tutto raccolto dal guscio friabile della frolla al cacao. Questi sono i segreti per una crostata golosa e invitante che prenderà posto insieme ad altrettante ricette di pere e cioccolato, come il morbido plumcake o la fresca cheesecake!