Per realizzare il risotto agli asparagi e scampi, iniziate dagli scampi: staccate la testa degli scampi [1] ed eliminate il filo nero dell'intestino [2]. Praticate due tagli laterali nella corazza posta sul ventre dei crostacei ed estraetene la polpa [3].Pulite anche i restanti 4 scampi ma senza togliere la testa.
Con gli scarti degli scampi realizzate un fumetto saporito: in una pentola versate l’olio di oliva, i carapaci e le teste degli scampi [4] e le verdure (sedano, carota e scalogno) tagliate grossolanamente [5]. Fate insaporire per qualche istante a fuoco medio poi sfumate con il vino bianco [6],
quando il vino sarà evaporato, aggiungete l’acqua [7], coprite con il coperchio [8] e cuocete a fuoco basso per 10 minuti. A cottura ultimata filtrate il fumetto attraverso un colino e tenetelo da parte [9].
Intanto preparate gli asparagi: con il pelaverdure pelate la parte esterna più filamentosa, poi pareggiateli, spuntando la parte più chiara per obliquo (11-12).
tagliate quindi gli asparagi a fettine per obliquo [13] o se preferite a rondelle semplici e tritate al coltello anche gli scampi crudi [14]; mettete da parte e iniziate a preparare il risotto. In un tegame versate l'olio, poi unite lo scalogno mondato e tritato finemente [15]: fatelo soffrigere piano a fuoco lento aggiungendo poca acqua se necessario e mescolando con un cuccahiaio di legno, in modo che non si bruci ma si appassisca dolcemente.
Quando lo scalogno si sarà sciolto, proseguite aggiungendo il riso carnaroli [16] e tostatelo per alcuni minuti mescolando continuamente con un cucchiaio di legno. Quindi sfumate con il vino bianco [17] e quando sarà evaporato, iniziate ad aggiungere il fumetto di pesce filtrandolo con un colino [18].
Continuate a versare il brodo di scampi man a mano in modo da cuocere il risotto: ci vorranno almeno 15-20 minuti. Quando sarà morbido, versate gli asparagi e mescolate /19-20); fate cuocere per altri 5 minuti, poi salate e pepate a piacere [21].
A pochi minuti dal termine della cottura, unite anche gli scampi [22] e mescolate. Quindi spegnete il fuoco [23] e servite immediatamente il vostro risotto nei piatti da portata con gli scapi che avevate lasciato con la testa integra [24]!