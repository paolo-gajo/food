Per realizzare la cheesecake senza panna iniziate dalla decorazione con fettine di arancia. Lavate con cura l’arancia a tagliatela a fette molto sottili [1]. Adagiatele su una leccarda rivestita con carta forno [2] e cuocete in forno preriscaldato a 110° in modalità ventilata per 4-6 ore, il tempo di far essiccare le arance [3]. 
Mentre cuociono le fette di arancia proseguite con la preparazione. Fondete il burro a fuoco dolcissimo e lasciate intiepidire. Mettete i biscotti digestive nel mixer [4], quindi sminuzzateli finemente. Riponete i biscotti sminuzzati in una ciotola, versate il burro fuso [5] e amalgamate con un cucchiaio per bene il tutto fino a ottenere un composto sabbioso [6].
Imburrate e rivestite con carta forno una tortiera a cerchio apribile del diametro di 22 cm. Versate i biscotti sbriciolati nella tortiera [7] e con l'aiuto di un cucchiaio compattate bene la base di biscotto [8]. Fate raffreddare il composto in frigorifero per mezz’ora o in freezer per una decina di minuti. Ora dedicatevi al ripieno: ammorbidite in acqua fredda la gelatina in fogli per 10 minuti circa [9].
Intanto ponete in una ciotola il formaggio spalmabile e la ricotta [10], aromatizzate con i semi del baccello di vaniglia [11], quindi iniziate a mescolare con le fruste elettriche incorporando anche lo zucchero a velo [12].
Prelevate la gelatina e parte dell'acqua dell'ammollo fino a ricavarne 70 g totali [13], versate tutto in un pentolino [14] e cuocete sul fuoco basso giusto il tempo di sciogliere la gelatina [15].
Versate la gelatina sciolta e intiepidita nella crema [16]. Mescolate ancora con le fruste per amalgamarla al composto [17]. Ora riprendete la base oramai compattata, versate la crema [18].
Livellate la superficie con una spatola [19] e conservate la cheesecake in frigo per almeno 4 ore. Trascorse le 4 ore preparate la copertura. Mettete in ammollo la gelatina in fogli per 10 minuti in acqua fredda [20]. Con uno spremiagrumi spremete le arance e filtrate il succo, dovrete ricavane 380 g [21].
Ora scaldate circa 100g di succo di arancia, aggiungete qui la gelatina ammolata e scolata [22]. Mescolate finchè la gelatina non si sarà sciolta [23], quindi trasferite tutto in una ciotola [24].
Aggiungete i restanti 280 g di succo d'arancia e amalgamate con un cucchiaio [25]. Versate il composto sopra la cheesecake [26] e riponete in frigo per circa 2 ore [27]. 
Trascorso questo tempo recuperate la cheesecake, estraetela dallo stampo [28], decoratela con le fettine di arancia essiccate [29]. La cheesecake senza panna è pronta per essere servita [30].