Una base di biscotti e burro con un ricco strato di formaggio: è subito cheesecake! Ci sono molti modi per realizzarla, oggi tocca alla cheesecake senza panna, la risposta golosa a tutti colori che cercano un'alternativa light alla versione fredda senza cottura dell'originale New York cheesecake. Niente panna, solo un sapiente mix di ricotta e formaggio spalmabile che garantirà la giusta struttura a uno dei dolci freddi più amati e replicati! La base dal gusto neutro diventerà una tela bianca sulla quale sperimentare deliziose coperture alla frutta, come quella alle fragole oppure quella all'arancia proposta in questa accattivante ricetta!