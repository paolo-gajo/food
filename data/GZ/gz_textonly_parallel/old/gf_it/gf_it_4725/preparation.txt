Per realizzare i waffle sandwich ponete in una ciotola la farina setacciata, il lievito [1] e lo zucchero [2]. Versate il latte mescolando con la frusta [3].
Separate i tuorli dagli albumi e versateli nel composto [4], aggiungendo pepe a piacere [5] e la noce moscata grattugiata [6].
Unite anche lâ€™erba cipollina tritata [7]. A questo punto coprite la ciotola con pellicola [8] e lasciate riposare il composto per un paio di ore in frigorifero. Nel frattempo preparate gli ingredienti per i ripieni: l'insalata, le fettine di prosciutto cotto, la senape, la bresaola. Poi affettate la mozzarella [9]
e lavate e tagliate a fettine anche i pomodori [10]. Ora sbattete gli albumi con un pizzico di sale e montateli a neve ferma (11-12).
Passato il tempo di riposo, riprendete l'impasto dei waffle e aggiungete il burro fuso e gli albumi mescolando con una spatola dall'alto verso il basso per non smontarli [13]. A questo punto procedete con la cottura: scaldate una piastra da waffle [14], versate il composto nello stampo apposito aiutandovi con un mestolo [15]
Chiudete la piastra [16] e cuocete per circa 5 minuti o per il tempo indicato dalla vostra piastra: i waffle devono risultare dorati [17]. Una volta cotti sformateli e fateli intiepidire. Prendete 6 waffle e farcitene 3 con pomodoro, mozzarella [18]
e bresaola [19]. Chiudete con un altro waffle per realizzare i sandwich [20]. Condite altri 3 waffle con la senape [21],
l'insalata e una fetta di prosciutto cotto [22]; coprite anche questi con un altro waffle [23]. I vostri waffle sandwich sono pronti per essere gustati in compagnia [24]!