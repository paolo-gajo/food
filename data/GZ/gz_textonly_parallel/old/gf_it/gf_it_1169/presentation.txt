Amanti delle cheesecake fatevi avanti! Siete stufi di rinunciare a preparare il vostro dolce preferito solo perchè richiede troppo tempo? Dimenticate i lunghi tempi di attesa di rassodamento, presenti per preparare la cheesecake fredda, oppure quelli di cottura, nel caso della New York Cheesecake... utilizzando la nostra ricetta in pochissimi minuti otterrete delle gustosissime cheesecake veloci! Alla classica base abbiamo aggiunto nocciole e pistacchi per ottenere un sapore unico, ricco e speciale! La morbida crema vellutata è realizzata solo con mascarpone, ma non abbiamo dimenticato di aggiungere il classico tocco acido, dato in questo caso dal lemon curd! Con queste cheesecake veloci non avrete più problemi e per le cene dell'ultimo minuto il dessert sarà assicurato! 