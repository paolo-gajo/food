Per realizzare i baci di champignon iniziate dalla crema di farcitura: ponete la ricotta in una ciotola e stemperate il tutto con una frusta fino ad ottenere una crema liscia sena grumi. Insaporite con Parmigiano grattugiato, salate , pepate [1] mescolate per amalgamare gli ingredienti. Dividete la crema in due ciotole diverse [2]. Tostate i pinoli pochi secondi in padella [3] per dorarli e renderli più croccanti,
trasferiteli nel mixer dotato di lame [4], unite anche le erbe aromatiche fresche lavate ed asciugate: qualche stelo di erba cipollina [5], gli aghi di rosmarino [6],
le foglie di salvia [7], salate e pepate con il pepe bianco. Frullate il tutto per ottenere un composto cremoso che andrete ad aggiungere ad una delle due creme di ricotta [8], mescolate con una frusta per amalgamare gli ingredienti [9]
poi coprite la crema con la pellicola trasparente [10] e ponetela in frigorifero per circa 30 minuti. Occupatevi della seconda crema: prendete i pomodori secchi sott’olio, scolateli, asciugateli dall’olio in eccesso con un panno da cucina [11] e poneteli nel mixer [12],
unite anche le olive nere denocciolate [13] e frullate tutto per pochi istanti [14], incorporate il trito alla restante crema di ricotta [15], insaporite con un pizzico di pepe bianco e sale, mescolate con un cucchiaio per amalgamare gli ingredienti, coprite con la pellicola e ponetela a rassodare in frigorifero 30 minuti.
Nel frattempo potrete occuparvi della pulizia dei funghi, togliete il gambo girandolo delicatamente, puliteli velocemente con l'acqua fredda e asciugateli con un panno e spellate le cappelle degli champignon con l'aiuto di un coltellino [16]: con l'aiuto di un coltellino prelevate anche il bordo [17] e parte dell'interno dei funghi , mano a mano che li pulite adagiateli su un tagliere. Prelevate le creme dal frigo [18] e lavoratela velocemente con una frusta per amalgamarla di nuovo;
trasferite le creme in due sac-à-poche [19] e riempite le cappelle alternando i gusti delle due creme [20] , unite le cappelle a due a due [21] come se fossero i famosi "baci di dama" , portate subito in tavola i vostri baci di champignon!