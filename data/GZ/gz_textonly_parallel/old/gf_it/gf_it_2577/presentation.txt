Un primo piatto di pasta originale e saporito? Provate la nostra pasta con baccalà! Durante le festività natalizie, e non solo, il baccalà spopola sulle tavole italiane con cotture differenti: al forno, accompagnato da un ricco condimento di ceci, morbidissimo in umido e tradizionale alla livornese. A Napoli poi non possono assolutamente non friggere, perciò proprio durante le feste natalizie, insieme al capitone, il baccalà fritto non manca! Oggi però ve lo proponiamo in questa versione leggera, sfiziosa e con un condimento molto saporito a base di olive e capperi. Ci sembrava irrinunciabile l'idea di una nota croccante, così abbiamo aggiunto una panure per renderlo particolarmente saporito. Siamo sicuri che vi stuzzichereremo con la nostra pasta con baccalà, e s evi convince provate anche la variante con la fregola, genuina e gustosa!