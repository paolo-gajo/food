Perfetto da servire come antipasto per tutta la famiglia, o per arricchire il vostro buffet delle feste il tortino di patate alla pizzaiola è un piatto ricco e appetitoso. Due strati di patate incontrano un gustoso sughetto e dei cubetti di mozzarella che lo rendono filante e in grado di stuzzicare l'appetito solo guardandolo! Appena sfornato sarà buonissimo, ma sarà ottimo anche da servire a temperatura ambiente! Questo tortino è una versione della parmigiana di patate, senza besciamella ma con tanto sugo profumato al basilico! Ingredienti semplicissimi e pochi passaggi vi regaleranno un piatto unico che siamo sicuri, riproporrete molto spesso! 