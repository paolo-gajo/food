Per preparare il tortino di patate alla pizzaiola come prima cosa ponete le patate a bollire. Scolatele quando saranno quasi cotte e sbucciatele. Nel frattempo preparate anche il sugo. Tagliate la cipolla a fette [2] e trasferitele all'interno di una pentola dove avrete già versato un filo d'olio [3]. 
Lasciate dorare la cipolla, aggiungete la passata [4], regolate di sale [5] e lasciate cuocere per pochi minuti, mescolando spesso. Aggiungete qualche fogliolina di basilico e spegnete il fuoco [6]. 
Prendete le patate e tagliatele a fette spesse [7] e conditele con il sale. Poi posizionate un anello da 20 cm su una leccarda foderata con carta forno e ungetelo [8]. Passate le patate una alla volta nella farina [9]
e sistematele all'interno dell'anello partendo dall'esterno (10-11). Ricoprite il tutto con un po' di sugo [12] 
e spargetelo su tutta la superficie [13]. Unite circa la metà della mozzarella tagliata a cubetti [14] e fate un altro strato di patate, sempre passandole prima nella farina [15].
Completate con il sugo rimasto [16] e con la restante mozzarella (17-18). 
Aggiungete il Parmigiano grattugiato [19], in modo da coprire l'intera superficie [20]. Aggiungete qualche fogliolina di basilico e cuocete in forno statico a 200° per 25 minuti. Poi sfornate [21]
e aspettate qualche istante prima di estrarre l'anello [22], facendo attenzione a non scottarvi. A questo punto [23] trasferite su un piatto da portata, condite con foglioline di basilico a piacere e servite il vostro tortino di patate alla pizzaiola [24].