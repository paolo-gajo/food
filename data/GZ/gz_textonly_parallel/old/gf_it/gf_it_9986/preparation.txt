Per realizzare la corona lievitata di albicocche e moscato iniziate dal lievitino, ovvero l’impasto di base che servirà per dare maggiore forza alla lievitazione dell’impasto. In una ciotola setacciate la farina, aggiungete il lievito disidratato [1] e a filo l’acqua [2], impastate tutto con un cucchiaio per raccogliere gli ingredienti [3]. (Potete utilizzare anche il lievito di birra fresco, in questo caso la dose da usare è 12 g).
e poi proseguite a mano sul piano di lavoro per ottenere un composto bello liscio; ponetelo nella ciotola e coprite con la pellicola trasparente [4]. Lasciatelo lievitare per 1 ora in forno spento con la luce accesa o in un ambiente tiepido. Intato dedicatevi al ripieno: lavate l'uva passa e ponetela in ammollo in circa 40 ml di sciroppo di moscato (presi dalla dose totale di 200 ml) per farla rinvenire e insaporire, aggiungete anche i semi di una bacca di vaniglia [5] e un cucchiaio di miele [6], lasciate macerare il tutto fino per circa 1 ora.
In una planetaria munita di frusta versate la dose restante di sciroppo di moscato, lo zucchero [7], i tuorli [8] e il sale [9], fate montare tutto per ottenere un composto spumoso e gonfio.
Sostituite la frusta con la foglia e unite la farina setacciata [10] e il lievitino [11], impastate tutto per qualche minuto. Quando si sarà amalgamato, togliete la foglia e mettete il gancio, quindi unite il burro a temperatura ambiente un pezzetto alla volta [12] aspettando di aggiungere il successivo se il precedente non è stato assorbito.
Quando l’impasto sarà ben incordato al gancio e risulterà liscio ed elastico trasferitelo in una ciotola capiente copritelo con la pellicola [13] e lasciatelo lievitare per 2 ore in forno spento con la luce accesa. Riprendete l’impasto lievitato [14], stendetelo in un rettangolo sottile 2-3 mm di circa 37 x 54 cm. Potete imburrare il piano di lavoro se necessario, così l'impasto non si attaccherà. Spennellate la sfoglia con la confettura di albicocche lasciando circa 1 cm dal bordo [15].
Cospargete la superficie con l’uvetta [16] e arrotolate la sfoglia dal lato più lungo (17-18). Portate la chiusura sotto
incidete il cilindro ottenuto nel senso della lunghezza [19] per creare due filoncini, intrecciateli uno sull’altro [20] tenendo la parte aperta rivolta verso l'alto e poi richiudeteli formando una ciambella [21].
Prendete le albicocche sciroppate al moscato: apritele a metà eliminate il nocciolo, dividetele in quarti [22], quindi trasferite la corona su una leccarda rivestita con carta da forno e al centro ponete uno stampino tondo da creme caramel o da babà in alluminio rigido (adatto alla cottura in forno) che aiuterà a mantenere la forma a ciambella in cottura; posizionate le albicocche tagliate in quarti tra le pieghe della corona su tutto il perimetro [23]. Coprite delicatamente con la pellicola e lasciate lievitare ancora per un’ora ancora in forno spento con luce accesa. Terminata l’ultima lievitazione aggiungete le mandorle a lamelle sulla superficie, e cuocete in forno statico preriscaldato a 180° per 40-45 minuti (o in forno ventilato a 160° per 35-40 minuti). Sfornate la vostra corona lievitata di albicocche e moscato [24] e lasciatela intiepidire prima di servirla.