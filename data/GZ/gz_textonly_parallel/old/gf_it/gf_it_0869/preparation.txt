Per preparare il risotto con piselli e menta iniziate tritando la cipolla finemente, rosolatene la metà con due cucchiai di olio extravergine di oliva, e quando sarà dorata aggiungete i piselli [1]. Aggiungete anche un mestolo di brodo [2] e portate a cottura i piselli, che dovranno risultare cotti, ma ancora piuttosto croccanti. Poi salate e pepate. Mettete quindi metà dei piselli preparati in un mixer con 5 foglioline di menta [3]
e frullateli finemente fino ad ottenere una crema omogenea [4], se dovesse essere necessario allungatela con un po’ di brodo. Passate alla preparazione del risotto: in un tegame fate appassire lentamente la cipolla avanzata con l’olio, quando sarà morbida aggiungete il riso [5], fatelo tostare per qualche secondo e poi sfumate con il vino bianco [6], che lascerete evaporare.
Aggiungete quindi due mestoli di brodo [7], e poco a poco la purea di piselli e menta [8]. Mescolando di continuo [9] e aggiungendo brodo se necessario portate a cottura il riso.
Spegnete quindi il fuoco e mantecate il risotto con il Grana Padano grattugiato [10] e la crescenza [11], infine aggiungete i piselli interi che avrete messo da parte [12]. Guarnite con alcune foglioline di menta e servite il risotto con piselli e menta ben caldo!