Se solitamente vi limitate a servire i pistacchi come snack da sgranocchiare durante l’aperitivo, questa ricetta vi sorprenderà! La pasta con pesto di pistacchi e gamberi è un primo piatto prelibato che abbina la frutta secca alla dolcezza dei crostacei e alla nota sapida della pancetta. Come formato di pasta abbiamo scelto i fusilli perché sono perfetti per raccogliere il pesto di pistacchi, un condimento dal gusto unico e dall’avvolgente cremosità. Semplice da realizzare ma di grande effetto, la pasta con pesto di pistacchi e gamberi è ideale per lasciare a bocca aperta i vostri ospiti in occasione di un evento speciale, ma sarà sicuramente apprezzata anche dalla vostra dolce metà per una cenetta a lume di candela!