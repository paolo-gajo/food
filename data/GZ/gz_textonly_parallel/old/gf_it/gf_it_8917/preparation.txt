Tagliate a fettine sottili la mozzarella e ponetela in un piatto a scolare (1-2), scottate i pomodori in acqua bollente [3]
e togliete loro la pelle, i semi interni e tagliateli a piccoli cubetti [4]. Poi prendete una pirofila o una tortiera dove possiate adagiare le quattro fette di pesce spada senza sovrapporle, versateci due o tre cucchiai di olio e adagiate il pesce [5], coprite ognuna di esse con una (o più) fetta di mozzarella [6],
poi cospargetele di pomodoro (preventivamente salato) [7], olive e capperi (preventivamente lavati e strizzati) [8] e origano [9],
infine cospargete con dell’aglio tritato [10]. Irrorate la tortiera con 5 cucchiai di olio e infornate nel forno già caldo a 180 gradi per circa 20 minuti (11-12). Servite caldissimo.