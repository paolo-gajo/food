Per preparare le patate al cartoccio bavaresi iniziate accendendo il forno a 200°. Prendete le patate (che dovranno essere più o meno della stessa dimensione), lavatele e asciugatele bene [1]. Avvolgetele quindi in un foglio di carta d’alluminio, chiudendovele dentro ma senza serrare troppo i cartocci [2]. Mettetele in una teglia ed infornatele facendo cuocere per circa 50-60 minuti,
dopodichè sfornatele, tagliate i cartocci per il lungo, ed incidete anche le patate nello stesso verso [4]; divaricate delicatamente le due parti e condite con sale e pepe [5].Versateci sopra poi la panna acida che avrete preventivamente mescolato con l’erba cipollina tritata [6], e servite immediatamente.Se la panna acida dovesse risultare troppo liquida vi consiglio di utilizzare metà panna acida e metà formaggio Philadelphia.