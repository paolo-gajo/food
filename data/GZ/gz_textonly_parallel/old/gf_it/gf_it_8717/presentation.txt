Le patate alla bavarese , molto semplici da realizzare, sono sicuramente esaltate dalla sua cottura: il cartoccio infatti, consente di trattenere al suo interno tutti i profumi degli ingredienti e di sortire un bellissimo effetto visivo quando la pietanza viene presentata agli ospiti.La cottura al cartoccio, che esiste da tempi antichissimi, era praticata molti anni fa, con la carta oleata, che pur cosparsa di olio per essere più resistente, si infiammava con facilità. L’alluminio non esisteva; c’era la carta stagnola, che però era molto costosa. Oggi, la cucina moderna usa molto la cottura al cartoccio con l’alluminio, che è impermeabile all’umidità, alla luce, all’aria ed è resistentissimo al calore.