Per preparare i coniglietti di pan brioche versate nella ciotola di una planetaria le due farine [1], lo zucchero [2] e il lievito di bitta sbriciolato [3]. 
Aggiungete anche il latte [4], la scorza d'arancia [5] e quella di limone [5] entrambe grattugiate. 
Azionate la planetaria, lavorando gli ingredienti con il gancio [7]. Quando sarabbo amalgamati aggiungete le uova a temperatura ambiente [8] e lavorate sino a che non avrete ottenuto un impasto elastico e uniforme. Aggiungete un pizzico di sale [9] 
e lavorate ancora sino ad ottenere un impasto ben incordato [10]. A questo punto potrete aggiungere all’impasto, poco alla volta, il burro morbido [11], aspettando che il primo pezzetto sia ben assorbito prima di aggiungerne ancora. Lavorate sino a completo assorbimento [12].
Trasferite l’impasto sul piano di lavoro [13] e con le mani dategli una forma sferica. Trasferite l’impasto in una ciotola ampia [14], coprite con pellicola e lasciate lievitare a temperatura ambiente per 3 ore circa. 
Quando l'impasto avrà raddoppiato il suo volume [16] trasferitelo su un piano leggemente imburrato. Passate ora alla formazione dei coniglietti. Dall’impasto dovrete ottenere 10 pz da 50 g che serviranno per formare i corpi dei coniglietti, 20pz da 20 g per realizzare le orecchie ed i volti e 10 pz da 5 g per realizzare le code [17]. Iniziate dal primo coniglietto. Prendete uno dei pezzi da 50 g e iniziate a stenderlo per formare un filoncino [18].
Quando avrete ottenuto un filoncino lungo circa 15 cm [19] iniziate ad arrotolarlo su se stesso [20], senza arrotolare l'ultimo pezzetto. Realizzate ora il volto del coniglietto, prendete uno dei pezzi da 20 g e formate una pallina [21].
Adagiate su una teglia rivestita con carta forno il corpo del coniglio, e posizionate la pallina nella parte superiore [22]. Ora prendete uno dei pezzi da 20 g, schiacciatelo leggermente e coppatelo con una forma a cuore da 3 cm [23]. Con un coltellino incidete il cuore al centro [24], 
in modo da realizzare le orecchie [25]. Adagiare le orecchiette sopra la testa, facendo una leggera pressione. In ultimo prendete uno dei pezzetti da 5 g e formate una piccola pallina che servirà per realizzare la coda [27]. 
Posizionate quindi la pallina nella parte inferiore destra, facendo una leggera pressione [28]. Ripetete la stessa operazione fino a formare i 10 coniglietti, disponendoli su due teglie, ben distanziati tra loro. Lasciate lievitare al riparo da correnti d’aria a temperatura ambiente per 60 min [29]. A questo punto sbattete insieme il tuorlo con la panna [30] 
e utilizzatelo per spennellare i coniglietti [31] [32]. Cuocere in forno statico a 180° per 25 min, nel ripiano centrale. Sfornate e lasciateli raffreddare prima di servirli.