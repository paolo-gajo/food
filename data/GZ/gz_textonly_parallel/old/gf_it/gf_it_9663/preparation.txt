Per realizzare il rollè di macinato con teglia di verdure iniziate dalla preparazione del rollè: lavate le erbette, tagliatele [1] e cuocetele in padella con un filo di olio e uno spicchio di aglio [2] fino a renderle morbide [3].
A cottura ultimate tritate le erbette [4] e tenetele da parte a raffreddare. Intanto in una ciotola capiente ponete la carne macinata, unite le uova, il formaggio grattugiato [5] e il trito di erbe aromatiche [6],
il pangrattato [7]. Mescolate l’impasto con le mani per amalgamare tutti gli ingredienti [8]. Prendete un foglio di pellicola trasparente e poggiatela su un piano di lavoro, e distribuite sopra il macinato, stendete l’impasto dandogli una forma rettangolare di circa 23x 26 cm [9].
Distribuite sopra il ripieno: prima uno strato di erbette [10] e poi uno strato di parmigiano grattugiato (11-12).
Avvolgete il rollè aiutandovi con la pellicola (13-14) avendo cura di chiudere le due estremità con il macinato [15].
Tenete premuto il macinato nella pellicola in modo che prenda la forma del rotolo [16]. Una volta ottenuto il rollè cuocetelo in ponetelo su una teglia ricoperta di carta da forno e spennellatelo con dell'olio di oliva [17]. Cuocete il rollè in forno Samsung 3 oven con programma automatico per cottura singola A-12, posizionate la teglia nel piano inferiore, girando il rollè a metà cottura non appena il forno emetterà un segnale acustico. Prima di terminare la cottura spostatelo sul ripiano superiore per ottenere una crosticina croccante. Mentre il rollè raffredda occupatevi delle verdure: lavate i broccoli dividete le cimette dal gambo centrale e dividetele a metà [18].
Lavate e spuntate le zucchine, tagliatele a metà nel senso della lunghezza e poi ricavate degli spicchi [19]. Lavate le carote e tagliatele con lo stesso procedimento usato per le zucchine [20]. Proseguite lavando le patate, poi sbucciatele e tagliatele a piccoli spicchi della stessa misura delle altre verdure per consentire una cottura omogenea [21].
Infine lavate e dividete a metà i pomodorini ciliegini [22]. Tritate finemente le erbe aromatiche: il rosmarino, l’alloro, il timo e la salvia [23]. Sbollentate per qualche minuto le carote [24] e
e le patate [25]. Prendete una teglia capiente versate un filo di olio [26] e trasferite all’interno tutte le verdure precedentemente tagliate e aromatizzate con il trito di erbe [27]
uno spicchio di aglio , il sale [28], il pepe macinato, e poi ricopritele con uno strato di pangrattato [29]. Cuocete in forno Samsung 3 oven con programma automatico per cottura singola A17 (verdure arrosto), alla fine del programma spostate la teglia sul ripiano superiore e accendete il grill per qualche minuto il tempo necessario per creare una migliore doratura [30]. Le pietanze sono pronte: tagliate a fette il rollè di macinato e accompagnatelo con la teglia di verdure arrosto.