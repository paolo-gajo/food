Il rollè di macinato e teglia di verdure è un secondo piatto ricco e sfizioso perché realizzato con un macinato di carne trita mista che fa da base ad un ricco impasto profumato con le erbe aromatiche e insaporito con del parmigiano reggiano grattugiato, il tutto accompagnato da una colorata teglia di verdure. Per rendere ancora più succulento il rollè abbiamo pensato ad una farcitura di erbette saltate in padella con aglio e olio. Il risultato sarà un rotolo gustoso e colorato da servire con croccanti verdure arrosto. Il rollè di macinato con teglia di verdure è la pietanza ideale da servire quando si hanno ospiti a cena, basterà prepararlo in anticipo e poi scaldarlo poco prima di portarlo in tavola.