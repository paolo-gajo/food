Che fragole e cioccolato fossero da sempre una coppia indissolubile lo sapevamo già, i famosi casi dell'omonima torta, tortino e persino dolce al bicchiere ne sono l'esempio lampante. Ma cosa manca all'appello? Ve lo diciamo noi: i muffin fragole e cioccolato! Il morbido impasto al cioccolato nasconde dei teneri pezzetti di fragola che rinfrescheranno la bocca ad ogni morso. Ciò che però renderà davvero sublimi i morbidi tortini è indiscutibilmente il frosting, cioè la copertura gradevolmente acida. Con i muffin fragole e cioccolato potrete portare sulla tavola della colazione, o perché no nel cestino della merenda, un prodotto che farà felici i vostri cari. Perciò accendete il forno, inforniamo subito i muffin fragole e cioccolato!