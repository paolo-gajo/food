Per preparare i muffin fragole e cioccolato cominciamo dalle fragole. Dopo averle sciacquate velocemente, tagliatele a cubetti tenendo da parte 12 fettine [1]. Procediamo poi con l'impasto, prima però lasciate gli ingredienti freddi fuori dal frigo. Nella tazza di una planetaria versate il burro a pezzetti [2]. Azionate da subito la frusta a velocità medio bassa e lasciate lavorare per qualche minuto. Poi, a pioggia, versate lo zucchero un po' alla volta [3]
e lasciate incorporare prima di aggiungere, e fare lo stesso, con le uova [4]. Quando anche le uova saranno incorporate passate alla farina [5] e al lievito [6], già setacciati e incorporati sempre poco per volta. 
Stemperate il tutto versando il latte a filo [6] e per finire il cioccolato fuso e intiepidito [7]. Ecco pronto l'impasto [9].
Quindi tuffate i pezzetti di fragole e incorporateli delicatamente [10]. Trasferite il composto in una sac-à-poche e riempite 12 pirottini disposti in una leccarda apposita [11]. Ora appoggiate le 12 fettine di fragole [12]
e procedete con la cottura [13]. I muffin cuociono in forno statico, già caldo a 180°, per circa 30 minuti [14]. Una volta cotti lasciateli raffreddare e intanto occupatevi del frosting. In una ciotola versate lo yogurt greco e lo zucchero a velo [15],
aggiungete anche la panna [16] e lavorate con le fruste elettriche per pochi minuti fino ad ottenere una consistenza cremosa e compatta [17]. Trasferite all'interno di un sac-a-poche dotato di bocchetta rigata da 1 cm [18]. 
Utilizzate il frosting appena preparato per decorare i vostri muffin [19], spolverizzate con il cacao [20] e guarnite con 1/4 di fragola [21]. 