Il tris di panna cotta alle fragole, mirtilli e mango è una ricetta molto colorata e golosa, perfetta per concludere un pasto coi fiocchi oppure per concedersi una dolce e fresca merenda. La panna cotta viene servita in semplici bicchierini trasparenti, che mostrano gli strati in cui essa si alterna alle diverse e gustose salse di frutta, in un mix di colori davvero molto particolare. La frutta con la sua nota leggermente acidula bilancia perfettamente il gusto, creando un dessert unico assolutamente da provare!