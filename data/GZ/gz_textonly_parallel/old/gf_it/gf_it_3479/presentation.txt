Se cercate un modo per rendere filante il piatto hit dell'estate, le polpette capresi sono quello che fa al caso vostro! Avete mai pensato di racchiudere una mozzarellina all'interno di un pomodoro e friggerlo? Noi non ci stanchiamo mai di stare ai fornelli, nemmeno d'estate, e abbiamo studiato questa ricetta per voi! Una doppia panatura permetterà al ripieno di non fuoriuscire e i vostri ospiti a primo impatto non sapranno cosa si nasconde all'interno di queste polpette. Ma vi consigliamo di avvisarli, la mozzarella all'interno sarà molto calda! Le polpette capresi, accompagnate da una riduzione di aceto balsamico, sono un'idea davvero sfiziosa per rivisitare uno dei piatti più classici. 