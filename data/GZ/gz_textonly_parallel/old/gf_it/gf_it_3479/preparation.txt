Per preparare le polpette capresi come prima cosa lavate i pomodori e asciugateli. Tagliateli a metà [1] e con uno scavino eliminate la parte della polpa e dei semi interni [2]. Sistemate al centro di ogni pomodorino una mozzarellina [3]. 
Ripetete l'operazione per tutti gli altri [4]. Sistemate in una ciotolina la farina; in un'altra sbattete le uova aggiungendo un pizzico di sale e in un'altra ancora mescolate il pangrattato all'origano [5]. A questo punto passate ciascun pomodorino prima nella farina [6], 
poi nell'uovo [7], poi nel pangrattato [8], di nuovo nell'uovo [9] 
e in ultimo nel pangrattato [10]. Disponete in un vassoio [11] e proseguite fino ad impanare tutti i pomodorini [12]. A questo punto versate l'olio di semi di girasole in un tegame e scaldatelo fino a raggiungere la temperatura di 160°. 
 Versate l'aceto balsamico in un pentolino [13] e scaldatelo fino ad ottenere una riduzione [14]. Ci vorranno circa 3 minuti. Quando si sarà dimezzato spostatelo dal fuco. Non appena l'olio sarà caldo immergete la prima polpetta [15], 
e friggetela per circa 3 minuti [16], fino a che non sarà ben dorata. Potete friggere pochi pezzi per volta, tenendo sotto controllo la temperatura dell'olio, che non si dovrà abbassare. Scolate le polpette su un foglio di carta per fritti [17] e servitele caldissime [18], insieme alla riduzione di aceto balsamico. 