Per preparare la treccia ai 4 formaggi cominciate dal lievitino della pasta brioche. In una ciotola versate il latte a temperatura ambiente, aggiungete il lievito [1], lo zucchero [2] e cominciate a mescolare con un cucchiaio di legno. Poi man mano, sempre mescolando, versate la farina in più riprese [3].
Non appena il composto risulterà morbido e omogeneo coprite con pellicola trasparente e fate riposare ad una temperatura di 26°-28° per circa 1 ora [4]. Trascorso il tempo il lievitino sarà raddoppiato di volume [5]. Trasferitelo nella tazza di una planetaria munita di gancio. Azionate a velocità media e aggiungete uova e tuorlo a temperatura ambiente [6]
poi il Grana Padano DOP grattugiato [7], circa metà della farina versandola a cucchiaiate [8]. Poi è il turno del burro a temperatura ambiente, versatelo un pezzetto alla volta per favorirne l’assorbimento: quindi versate il pezzo successivo soltanto se quello precedente è stato incorporato [9].
Proseguite con un po' di farina ancora [10], il sale [11] e infine della restante parte di farina. Versatela un po’ alla volta perché potrebbe non servire tutta [12].
Non appena l’impasto si sarà incordato intorno al gancio allora spegnete la planetaria [13]. Staccate l’impasto dal gancio e trasferitelo su una spianatoia leggermente infarinata [14]. Lavorate pochi istanti per lisciarlo [15]
e poi date una piega di rinforzo: portate verso il centro i 4 lembi opposti in maniera rispettiva. Partite da quello destro, sovrapponete il sinistro; poi quello in alto e sovrapponete infine quello in basso (16-17). Schiacciate delicatamente e poi pirlate fino ad ottenere una sfera liscia [18].
Ponete in una ciotola spolverizzata di farina [19], coprite con pellicola trasparente [20] e fate lievitare per un’oretta ancora ad una temperatura di 26-28°; l'impasto raddoppierà [21].
Nel frattempo occupatevi dei ripieni. Quindi tagliate a cubetti di 0,5 e raccogliete in 3 ciotole separate: il quartirolo [22] con le olive nere [23], mescolate e passate al resto [24].
la scamorza affumicata [25] e il prosciutto cotto [26]; il Gorgonzola [27]
con la pera pulita (28-29). Ora che avete pronti anche i ripieni recuperate la brioche lievitata [30].
Dividete in 3 pezzi uguali su una spianatoia leggermente infarinata [31]. Ognuno di questi tre verrà farcito singolarmente con gli ingredienti che avete tagliato prima. Quindi appiattite il primo pezzo con le mani e ottenete un rettangolo di circa 45x10 cm [32]. Riempite con prosciutto e scamorza facendo attenzione a non riempire anche i bordi e le estremità [33].
Quindi bagnate leggermente la superficie con uno spruzzino [34] o con un pennellino e richiudete [35] pinzando per bene i lembi per fissare le estremità [36].
Schiacciate la superficie per appiattire lisciarla [37] e ora ripetete l’operazione con gli altri due pezzi di impasto e i rispettivi ripieni: quartirolo e olive [38], gorgonzola e pere [3].
Adesso che avete i bigoli ripieni posizionateli avanti a voi [40] e inumidite le tre punte [41]. Pizzicatele per farle attaccare bene e ripiegate verso l’interno l’estremità [42]
Iniziate quindi ad intrecciare [43] facendo passare i bigoli uno sopra l’altro fino ad ottenere una treccia: abbiate cura di non lasciare troppo spazio tra un incrocio e l'altro [44]. Inumidite nuovamente le tre punte finali e ripiegatele verso l'interno [45].
Grazie a questo procedimento eviterete che i bigoli si aprano durante la cottura [46]. Trasferite la treccia su una leccarda con carta forno, coprite con pellicola trasparente a contatto, facendo attenzione a non stringere, e lasciate riposare per una decina di minuti [47]. Nel frattempo scaldate il forno. Recuperate la treccia e spennellatela con la panna [48],
cospargete poi con i semi di sesamo neri [49] e cuocete a 180° per circa 50 minuti [50]. Ecco pronta la vostra treccia ai 4 formaggi [51]!