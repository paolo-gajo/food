La primavera è arrivata e porta con sé tante verdure gustose e saporite, noi le abbiamo riunite in un’unica sfiziosa ricetta: la crostata rustica all’italiana.Si tratta di un involucro di pasta brisèe che abbiamo reso ancora più saporito aggiungendo all’impasto una manciata di formaggio grattugiato. Per la farcitura abbiamo scelto un tripudio di verdure di stagione: piselli, zucchine e asparagi aggiunti ad una crema di ricotta aromatizzata con la noce moscata. Arricchite i vostri buffet di primavera con la crostata rustica all’italiana: tagliatela a cubetti e servitela come antipasto o come piatto unico, andrà a ruba!