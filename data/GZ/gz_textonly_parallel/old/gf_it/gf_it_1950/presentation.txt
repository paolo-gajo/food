Avete già provato la torta all'acqua? E siete rimasti veramente molto sorpresi per la sua leggerezza, dolcezza e morbidezza considerando i pochi ingredienti con cui è realizzata? Se avete voglia di sperimentare preparando sempre una torta soffice senza né burro né uova, ma con un sapore tutto speciale ecco una variante originale: torta all'acqua al limone e zenzero. Fatevi rapire dal suo aroma pungente, che richiama alla mente l'omonima tisana, dalle note fresche e agrumate... e la vostra pausa pomeridiana non sarà più la stessa! La torta all'acqua al limone e zenzero, decorata con la glassa, è perfetta anche per concludere in grande stile un pranzo o una cena, specialmente se avete ospiti intolleranti al lattosio o degli amici vegetariani! Diciamo la verità, questo dolce conquisterà proprio tutti, quindi correte a scegliere i limoni migliori e lo zenzero più profumato... e mettetevi al lavoro!