Per preparare la torta mascarpone e fragole come prima cosa iniziate a realizzare il pan di Spagna. Versate le uova, a temperatura ambiente, nella ciotola di una planetaria insieme allo zucchero [1]. Poi iniziate a montarle a velocità media [2] e nel frattempo setacciate la farina insieme alla fecola [3]. 
Quando le uova saranno ben montate [4], unite le polveri [5] e mescolate delicatamente dal basso verso l'alto per non smontare il composto, fino a che non saranno completamente assorbite. 
Aggiungete poi anche la farina di mandorle [7] e mescolate ancora sempre molto delicatamente fino ad ottenere un impasto omogeneo e spumoso. Versate poi all'interno di uno stampo dal diametro di 17 cm e alto 10 cm (8-9). 
Livellate leggermente la superficie, ma senza sbattere la teglia sul piano. A questo punto [10] cuocete in forno statico nel ripiano medio basso a 175° per 33 minuti. Trascorso questo tempo fate la prova dello stecchino per verificare la cottura del dolce e se sarà cotto sfornatelo [11]. Aspettate pochissimi minuti e quando sarà ancora caldo sformatelo e capovolgetelo su una gratella. Quindi lasciatelo raffreddare completamente [12]. 
Nel frattempo preparate anche la bagna. Versate l'acqua e lo zucchero in un tegame [13], unite la scorza di mezzo limone e di mezza arancia [14]. Poi scaldate il tutto fino a che lo zucchero sarà completamente sciolto. Poi filtrate [15] e lasciate raffreddare all'interno di una ciotola. 
Quando il pan di Spagna sarà freddo iniziate a realizzare la crema per la farcitura. Versate la panna in una ciotola, unite i semi della mezza bacca di vaniglia [16] e lo zucchero a velo [17]. Con le fruste elettriche montate così fino ad ottenere una crema ferma e spumosa [18]. 
Trasferite poi il mascarpone in un'altra ciotola, lavoratelo un pò con una spatolina per ammorbidirlo. Unite poi la panna montata poco per volta [19] facendo dei movimenti dal basso verso l'alto in modo da non smontarlo [20]. A questo punto trasferite metà della crema all'interno di una sac-à-poche dotato di bocchetta rigata da 1 cm [21] e riponete entrambe le creme in frigorifero, fino al momento dell'utilizzo.
A questo punto riprendete il pan di Spagna ormai freddo e utilizzando un coltello lungo seghettato eliminate la crosticina esterna dalla superficie [22]. Poi tagliate 3 dischi dello stesso spessore facendo scorrere il coltello in maniera parallela al piano (23-24). 
Passate alle fragole: lavatele delicatamente, eliminate il picciolo [25] e tagliatele a cubetti [26]. Adesso non vi resta che comporre il dolce. Posizionate la base del pan di Spagna su un piatto, meglio se rotante. Poi riprendete la bagna e utilizzando un pennello inzuppate la base della torta [27]. 
Utilizzando la sac-à-poche sistemate metà della crema su tutta la superficie della torta [28], aggiungete metà delle fragole [29] e coprite con un secondo disco di pan di Spagna [29]. Come appena fatto inzuppate di nuovo la base con la bagna [30], 
ricoprite la base con la crema rimasta all'interno del sac à poche e sistemate le fragole sopra, distribuendole in maniera uniforme. Posizionate sopra l'ultimo disco [31] e inzuppate di nuovo con la bagna [32]. Riprendete anche la crema rimasta e utilizzatela per ricoprire tutto il bordo esterno [33]. 
Aiutatevi con una spatola per lisciarlo al meglio in modo da ricoprirlo interamente [34]. Riponete in frigorifero e nel frattempo montate la panna con lo zucchero a velo [35]. Sempre aiutandovi con la spatola questa volta ricoprite la superficie della torta [36]. 
Una volta che sarà liscia e completamente ricoperta [37], trasferite la crema restante in una sac-à-poche con la bocchetta rigata [38].Lavate le fragole e tagliatele in quarti [39].
A questo punto con la granella di pistacchi rivestite tutto intorno il bordo inferiore della torta per creare un effetto decorativo solo sulla base (40-41). Spremete qualche ciuffo di crema avanzata sulla superficie [42]. 
Adagiate sopra gli spicchi di fragole [43] e guarnite con la granella di pistacchi [44]. Poi trasferite in frigorifero fino al momento di servire la vostra torta alle fragole [45]. 