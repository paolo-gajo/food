Per realizzare la sfogliata multigusto mondate e affettate sottilmente le cipolle, poi sfogliate il timo, tritate gli aghi di rosmarino [2] e l’erba cipollina. Tagliate a fette sottili anche il caciocavallo [3] e tenete da parte.
Ora rivestite con carta forno una leccarda, adagiate sopra la sfoglia rettangolare e punzecchiatela con i rebbi di una forchetta [4]. Ricoprite un terzo della sfoglia con la passata di pomodoro [5] e insaporite con le olive snocciolate [6].
Ora farcite la striscia centrale con il caciocavallo a fette [7] e aromatizzate con le foglioline di timo e il rosmarino e l’erba cipollina tritati [8]. Per finire completata l’ultima striscia di pasta con i funghi affettati [9]
e le cipolle [10]. Condite con sale [11] e olio di oliva [12], quindi cuocete in forno statico a 190° per circa 15 minuti nel ripiano centrale.
A cottura ultimata sfornate la sfogliata multigusto [13], insaporitela con bocconcini di tonno, dopo averlo sgocciolato [14] e servitela ben calda [15]!