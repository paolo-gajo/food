Mettete sul fuoco una casseruola con due cucchiai d’olio ed un po’ di burro e fate imbiondire ½ cipolla insieme a qualche fogliolina di timo fresco (1-2).Aggiungete quindi i gamberetti sgusciati e lasciate rosolare il tutto per qualche minuto mescolando.
A metà cottura aggiungete il cognac [4], fatelo evaporare e aggiustate di sale continuando a mescolare; aggiungete ora il pomodoro [5] la panna [6] mescolate fino ad ottenere un sughetto dal colore rosato, quindi spegnete il fuoco.
Mettete ora il sugo ai gamberetti da parte, ed occupatevi della preparazione del risotto.In una casseruola abbastanza capiente, mettete il resto dell’olio, il burro e ½ cipolla tritata quindi fatela imbiondire ed aggiungete il riso [7], che farete tostare. Bagnate il riso con il vino bianco [8] e fatelo sfumare a fuoco vivace; aggiungete poi, poco alla volta, il brodo di pesce [9], fino ad arrivare a cottura ultimata.
Poco prima della fine della cottura, aggiungete il peperoncino [10] unite i gamberetti e terminate la cottura (11-12).Togliete il tutto dal fuoco, aggiungete qualche fogliolina di timo fresco, aggiustate il risotto di sale, date un'ulteriore mescolata e servite!