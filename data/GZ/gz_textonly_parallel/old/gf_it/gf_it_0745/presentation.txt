Mettete insieme il cioccolato e la Nutella in un dolce ed otterrete una delle torte più golose e invitanti: la torta alla Nutella! Solo a guardarla fa venire l’acquolina in bocca con il suo soffice pan di spagna al cioccolato ricoperto da una golosa crema preparata con mascarpone e Nutella. La torta alla Nutella è il dolce delle grandi occasioni, quelle in cui è concesso cedere a conturbanti peccati di gola come la torta Mars o le girelle alla Nutella fatte in casa, a cui è impossibile resistere... lasciatevi tentare da tali delizie almeno per un giorno, le vostre papille gustative vi ringrazieranno! Se la crema di nocciole è la vostra passione guardate tutte le altre nostre torte con la Nutella.