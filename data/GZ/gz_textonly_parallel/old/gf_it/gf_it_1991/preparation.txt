Per preparare la frittata di melanzane e pomodorini come prima cosa lavate le melanzane, spuntatele e tagliatele prima a fette e poi a cubetti di circa 1 cm di spessore (1-2). Scaldate abbondante olio e portatelo alla temperatura di 170°. Quando sarà caldo immergete le melanzane poco per volta [23], 
e friggetele per circa 4 minuti [4]. Quando saranno cotte scolatele e trasferitele su un vassoio foderato con carta assorbente, per togliere l'olio in eccesso [5]. Passate ora al cipollotto: eliminate la parte finale con le radici [6] 
e tagliatelo a rondelle [7]. Tagliate poi i pomodorini a metà [8]. Scaldate un filo d'olio in un tegame [9] 
aggiungete i cipollotti [10] e i pomodorini [11]. Salate, pepate [12] 
e untie 1 cucchiaino di zucchero di canna [13]. Lasciate cuocere per 5 minuti a fiamma alta, poi unite anche le melanzane fritte [14] e saltate il tutto. 
Unite qualche foglia di basilico e abbassate la fiamma [16]. Nel frattempo tagliate il caciocavallo a cubetti [17]. Poi in una ciotola rompete le uova, unite il Parmigiano [18] 
e il caciocavallo [19]. Sbattete il tutto [20] e versate in padella [21]. 
Aspettate qualche secondo [22], poi coprite con un coperchio [23] e lasciate cuocere per una decina di minuti a fuoco medio-basso. Trascorsi i 10 minuti utilizzando una marisa staccate i bordi della frittata dal tegame [24] 
e utilizzando il coperchio, o un piatto più grande, girate la frittata [25]. Proseguite la cottura per altri 2 minuti [26] e servite la vostra frittata con melanzane e pomodorini [27]. 