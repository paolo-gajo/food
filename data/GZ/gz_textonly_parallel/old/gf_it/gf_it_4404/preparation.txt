Mettete in una ciotola la farina [1], il cacao, il sale, le uova sgusciate [2] e impastate aggiungendo poca acqua quanta ne basti per ottenere un composto compatto [3]
che impastando diverrà ben liscio ed omogeneo [4]. Avvolgete la pasta ottenuta nella pellicola trasparente e lasciatela riposare in un luogo fresco per almeno un’ora.? Trascorso il tempo di riposo dell’impasto, con un matterello o con l’apposita macchina [5], ricavate delle sfoglie di pasta dello spessore di 1 mm che andrete ad adagiare su di un canovaccio pulito ed infarinato [6].
Infarinate anche la parte superiore delle sfoglie [7], poi ricavate le tagliatelle: se utilizzate la macchina per la pasta infilate le sfoglie dentro agli appositi rulli e una volta ricavate le tagliatelle, adagiatele su di un canovaccio infarinato sparpagliandole per bene; se utilizzate il matterello, arrotolate le sfoglie ottenute sulla parte più corta fino ad ottenere dei cilindri di pasta che andrete a tagliare con un coltello ben affilato ad una larghezza di circa 1 cm e mezzo [8]. Srotolate i cilindri ottenuti e sparpagliateli su un canovaccio infarinato [9].?
Preparate il condimento per le tagliatelle mettendo in un tegame, a fuoco dolce, il latte e il gorgonzola finchè quest’ultimo si scioglierà [10]; aggiungete la salsa di noci (potete anche prepararla come da ricetta sul nostro sito: salsa alle noci) [11] e stemperatela fino ad ottenere una crema fluida. Aggiungete il pepe macinato e aggiustate di sale.?
Lessate le tagliatelle di cacao in abbondante acqua salata (12-13) e scolatele al dente [14], quindi mischiatele alla salsa preparata allungandola, se necessario, con un po’ di acqua di cottura [15].? Servite le tagliatelle al cacao con salsa di gorgonzola e noci immediatamente.