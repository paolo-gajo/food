Per preparare i mini plumcake allo yogurt ai mirtilli rossi, sciogliete il burro a fuoco molto dolce e lasciate intiepidire. Versate in una ciotola lo zucchero di canna, le uova [1] e lavorate il tutto con le fruste elettriche [2], dovrete ottenere un composto uniforme e spumoso. Aggiungete il burro precedentemente sciolto [3] e continuare a lavorare con le fruste.
Quando il burro sarà incorporato, unite i due vasetti di yogurt ai mirtilli rossi (4-5), infine la farina ed il lievito setacciati [6]. 
Lavorate ancora con le fruste [7] e quando le polveri saranno ben assorbite, aggiungete anche i mirtilli rossi disidratati [8]. Versate il composto ottenuto in una sac-à-poche [9]. 
Imburrate 8 stampini da plumcake da 7X4 cm [10], versate l’impasto arrivando ad 1 cm dal bordo [11]. Cuocete in forno statico preriscaldato, nel ripiano medio, a 185° per circa 25 min, sino a che la superficie risulterà ben dorata. Sfornate [12] e lasciate raffreddare i vostri mini plumcake allo yogurt e mirtilli rossi prima di sformare e servire!