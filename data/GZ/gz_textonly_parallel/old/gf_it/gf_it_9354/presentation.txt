Una merenda genuina, profumata e irresistibile. Quella che otterrete preparando i mini plumcake allo yogurt e mirtilli rossi! Siamo partiti dalla ricetta di base e poi arricchito l'impasto per ottenere queste morbide tortine mono porzione da divorare a colazione o durante una pausa pomeridiana... il loro sapore e la fragranza richiamano le preparazioni dei migliori forni di città o dei paesi che attirano i passanti con scie di aromi che sanno di casa e sanno di buono. Scoprite come è semplice preparare i mini plumcake allo yogurt e mirtilli rossi e sperimentate altre deliziose varianti come quella senza zucchero... diventeranno certamente uno dei vostri cavalli di battaglia!