Per preparare la torta arcobaleno iniziate dalla crema allo yogurt: in una ciotola mettete in ammollo i fogli di gelatina in acqua fredda per almeno 10 minuti [1]. Intanto una ciotolina versare 400 ml di panna fresca liquida, aggiungete i semini della bacca di vaniglia [2] e lo zucchero a velo [3].
Montate la panna con uno sbattitore elettrico [4]; poi scolate e strizzate accuratamente i fogli di gelatina e versateli in una ciotolina con 100 ml di panna precedentemente scaldata [5]: mescolate con un cucchiaino perchè la colla di pesce si sciolga completamente. Quindi versate la panna tiepida in cui avete disciolto la colla di pesce nella ciotola con la panna montata [6], e amalgamate i due composti con una spatola molto delicatamente.
Unite anche lo yogurt greco [7] e mescolate gli ingredienti fino ad ottenere una crema omogenea. Coprite la ciotola con pellicola trasparente e riponete in frigorifero per almeno 2 ore a rassodare. Intanto separate i tuorli dagli albumi e versate i tuorli nella ciotola di una planetaria (potete anche utilizzare uno sbattitore elettrico) insieme al miele e ai semini di una bacca di vaniglia [8]. Azionate le fruste e aggiungete metà della dosi di zucchero semolato [9].
Quando il composto sarà chiaro e spumoso [10], trasferitelo in una ciotola ampia e unite la panna liquida molto delicatamente [11]; mescolate con una frusta a mano o un cucchiaio di legno e tenete da parte; intanto montate gli albumi a neve. Quando saranno diventati bianchi, aggiungete anche la metà restante di zucchero [12] e continuate a montare.
Unite gli albumi al composto di uova [13], mescolando dall'alto verso il basso per non smontarli; poi setacciate anche la farina e il lievito [14]; mescolate accuratamente con un cucchiaio di legno il composto e dividetelo in 6 ciotoline [15].
Colorate ciascuna ciotolina con del colorante in gel o in pasta, aggiungendone a piccole dosi fino ad ottenere la colorazione ideale: rosso [16], giallo, verde, arancione, viola e blu (potete sciogliere il colorante con un cucchiaio di acqua in modo che si amalgami più facilmente al composto). Su una leccarda rivestita con carta da forno adagiate un cerchio da pasticceria di 18 cm di diametro (potete anche utilizzare uno stampo rotondo delle stesse dimensioni) e versate l'impasto colorato [17]; cuocete una base alla volta in forno preriscaldato a 200° per circa 10 minuti (se forno ventilato 180° per circa 5-6minuti).
Una volta cotto il pan di spagna, sfornatelo e con la punta del coltello aiutatevi staccare più facilmente il dolce dal bordo e sfilate delicatamente il cerchio [19]. Proseguite allo stesso modo per il pan di spagna giallo [20], viola [21];
poi realizzate anche le altre basi seguendo lo stesso procedimento per ottenere il pan di spagna verde [22], blu [23] e arancione [24] così da avere pronte tutte le basi per la torta arcobaleno.
Quando le basi cotte si saranno raffreddate completamente, potrete comporre la torta: su un piatto da portata poggiate la base rossa, realizzate uno strato di crema allo yogurt creando dei cerchi concentrici con la sac-à-poche a bocchetta liscia [25]; proseguite alternando gli strati di pan di spagna e crema [26] creando l'arcobaleno: dopo la base rossa, quella gialla, poi quella verde, quella viola e infine quella blu [27].
Rivestite tutto il perimetro della torta con la crema di yogurt avanzata [28] e sempre con la crema di yogurt decorate con ciuffetti o altri motivi di vostro gradimento [29]. La torta arcobaleno è pronta: potete riporla in frigofirero a rassodare fino al momento di servirla [30].