Un pizzico di fantasia, colori e voglia di sorprendere magari in occasione di un compleanno! La torta arcobaleno è ideale per festeggiare in allegria: tanti strati di pan di spagna di ben sei colori diversi si alternano ad una morbida crema bianca di vaniglia e yogurt. Create la vostra torta alternando gli strati per creare lo stesso effetto degli archi dell'arcobaleno: partendo dal rosso, passando all'arancione, giallo, verde, viola e blu. Anche un giorno di pioggia si trasformerà in una giornata di sole grazie a questa dolcissima sorpresa, fetta dopo fetta!