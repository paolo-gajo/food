Per preparare il risotto con il pomodoro iniziate a soffriggere una cipolla tritata finemente in 3 cucchiai d’olio a fuoco basso per circa 10 minuti [1]; la cipolla non deve bruciare ma diventare trasparente. Trascorso questo tempo versate il riso e fatelo tostare per un paio di minuti [2]. Sfumate quindi con un mestolo di brodo vegetale e lasciate evaporare [3].
Aggiungete i pomodorini pelati ai quali avrete aggiunto un cucchiaino di zucchero per togliere l’acidità [4], mescolate bene e incorporate un mestolo di brodo [5]. Aggiungete a piacere due cucchiai di passata di pomodoro. Continuate a incorporare un mestolo di brodo ogni volta che il risotto si asciugherà, fino a fine cottura. Quando la cottura sarà quasi ultimata aggiungete del basilico tritato [6], secondo i vostri gusti e aggiustate eventualmente di sale.
Togliete quindi la casseruola dal fuoco e mantecate con il burro [7], aggiungete infine il Grana Padano grattugiato [8] e mescolate. Servite il risotto al pomodoro ben caldo e guarnito con qualche fogliolina di basilico [9].