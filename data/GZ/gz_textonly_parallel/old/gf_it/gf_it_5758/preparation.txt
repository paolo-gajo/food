Per realizzare le sfoglie alle olive con cubetti di frittata iniziate dalla preparazione della frittata: in una ciotola ponete le uova intere, sbattetele con una frusta [1] , salate, pepate [2], aromatizzate con il prezzemolo tritato [3]
e poi aggiungete per ultimo i formaggi: il parmigiano grattugiato [4] e la scamorza tagliata a dadini [5]. Inumidite e strizzate un foglio di carta da forno e rivestite una teglia delle dimensioni 15x21 cm [6].
Versate l’impasto nella teglia [7] e cuocete in forno già caldo a 180° per circa 25-30 minuti. Sfornatela, lasciatela intiepidire e sformatela su un tagliere [8]. Ora tagliate la frittata a strisce larghe circa un centimetro [9]
e da queste ricavate dei cubettini da circa 1 cm [10]. Con l’aiuto di una pinza da cucina applicate i cubetti di frittata sulle sfoglie [11]. Le vostre sfoglie alle olive con cubetti di frittata sono pronte per essere sgranocchiate! [12]