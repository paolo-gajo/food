Si è sempre alla ricerca di idee nuove e gustose per portare in tavola piatti che accontentino tutti i palati. Allora perché non proporre una delle pietanze più diffuse e apprezzate come la frittata in modo diverso dal solito? Bastano pochi ingredienti: delle uova, della provola per insaporire e un po’ di prezzemolo per dare un tocco fresco e profumato. Una cottura in forno per alleggerire la preparazione e il gioco è fatto! Ecco pronta una frittatina gustosa da tagliare a cubetti ideale da accompagnare a delle croccanti sfoglie aromatizzate alle olive. Le sfoglie alle olive con cubetti di frittata sono un delizioso finger food che porta in tavola in modo nuovo ed originale il gusto tradizionale della frittata classica.