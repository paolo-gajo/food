Per preparare la pasta pesce spada e menta, tritate finemente il prezzemolo [1]. Tagliate il pesce spada [2] per ottenere dei dadini di un paio di cm [3].
In una padella versate un giro d’olio, aggiungete qualche rametto di menta e uno spicchio d'aglio in camicia [4]. Aggiungete il prezzemolo tritato e un pizzico di sale [6].
Poco dopo unite il pesce spada [7] e fatelo sfrigolare prima di salare, pepare e rimuovere l'aglio [8]. Dopo pochi minuti risuleterà bianco e morbido, quindi sfumate con il brandy [9]: fiammeggiate il composto inclinando la padella sul fornello o, se avete la piastra ad induzione, usando un cannello. Fate moltissima attenzione alla fiammata.
Non appena l'alcol sarà evaporato mettete da parte lo spada con un piatto sopra [10] e tenete da parte la padella. Pulite la cipolla e affettatela [11]. Dopodiché riducete in 4 parti i pomodorini [12].
Mettete sul fuoco la pentola con l'acqua per la pasta e intanto, nella padella di prima, versate ancora un po' d'olio e poi la cipolla e fate rosolare con un pizzico di sale [13]. Unite i pomodorini [14] e poi menta e basilico tritati [15].
Dopo 5 minuti di cottura sfumate con il vino bianco [16] e quando l'alcol evapora abbassate la fiamma lasciando cucinare. Intanto in un'altra padella versate il pangrattato [17] e lasciatelo tostare mescolando in continuazione. Una volta dorato, spegnete il fuoco e continuate qualche istante a rimestare. Quindi aggiungete un goccino d'olio, mescolate ancora [18].
Continuate a rimestare finché non sarà bricioloso [19], quindi tenete da parte. Passate alla melanzana: andranno lavate, spuntate e affettate [20]; infine tagliatela a dadini più o meno grandi come quelli di pesce spada [21].
A questo punto scaldate l'olio extravergine e friggete un po' alla volta i dadini di melanzane [22]. In pochi minuti saranno dorati, quindi scolateli su carta assorbente [23]. A questo punto l'acqua dovrebbe essere a bollore, salate e cuocete i paccheri [24].
Versate nei pomodorini il pesce spada [25], le melanzane [26] e poi versate una mestolata d'acqua della pasta [27].
Scolate i paccheri al dente nel condimento [28], e ultimate la cottura rimestando spesso e facendo attenzione a non rompere i paccheri [29]. Un'ultima saltata e spegnete [30].
Impiattate aggiungendo sui singoli piatti da portata le briciole di pangrattato [31], una fogliolina basilico [32] e menta. Ecco pronta la vostra pasta pesce spada e menta [33].