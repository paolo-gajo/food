Tra eleganti corone e invitanti stelle di cheesecake i dolci di Natale tingono di dorata magia le nostre tavole. Oggi aggiungiamo alla lista gli invitantissimi cestini di pasta kataifi. Questi croccantissimi gusci vengono preparati utilizzando la kataifi, o kadaifi, la famosa pasta di origina turca e diffusa anche nei paesi medio-orientali e in Grecia. Molto simile ai capelli d'angelo, la kataifi viene prima spennellata con uno sciroppo di acqua e zucchero, successivamente avvolta e cotta in forno per diventare dorata e croccante. Immancabile poi il gustoso tocco di Nutella®, che rende particolarmente ghiotti i cestini. Servi i cestini di pasta kataifi sulle colorate e ricche tavole del brunch delle feste: illuminerai le giornate dei tuoi cari con gusto!