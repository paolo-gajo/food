Amici vegetariani a cena? Al bando le solite e tristi verdurine, stupiteli con i nostri burger di patate, una sfiziosa alternativa ai classici medaglioni di carne che conquisterà sicuramente anche gli onnivori presenti. Impossibile resistere a questi dischetti di patate dal cuore morbido avvolti da una fragrante crosticina saporita che donerà un tocco dorato. Per rendere ancora più appetitosi i burger, abbiamo voluto completare il piatto con un'insalata dalle note croccanti e dai sapori invernali avvolta in una salsa cremosa e fresca. Un piatto completo che stuzzicherà la curiosità ma soprattutto il palato dei vostri ospiti. E per completare il vostro menù veg venite a scoprire tante altre ricette gustose nella nostra sezione ricette vegetariane.