Volete conquistare il vostro partner con un antipasto gourmet? Provate il nostro carpaccio di tonno con salsa al frutto della passione, una romantica ed esotica suggestione per il palato. Il tonno fresco, che in genere si presta benissimo in versione tartare o in crosta, stavolta viene impreziosito dalla presenza di due frutti particolari. Per cominciare l’avocado, protagonista delle ricette più svariate specialmente se si parla del famoso brunch in stile americano. Poi il maracuja, ovvero il frutto della passione, che in pasticceria trova abbinamenti intensi e particolari come con il cioccolato. Perciò questa variegata ricetta dalle sfumature così intense e sinuose vi conquisterà senza troppi giri di parole. Scoprite anche voi il carpaccio di tonno con salsa al frutto della passione: l’adorerete!