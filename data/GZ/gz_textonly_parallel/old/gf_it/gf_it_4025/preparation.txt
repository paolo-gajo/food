Per preparare gli spaghetti con le acciughe e il pangrattato mette sul fuoco un tegame con acqua e portate a bollore (non dovrete salare): servirà poi per cuocere la pasta. Intanto versate 10 g di olio d'oliva extravergine in una padella, poi unite gli spicchi d’aglio sbucciati interi [1] e i filetti di acciughe scolati dall'olio di conservazione [2]. Pelevatene un mestolo di acqua calda e versatelo in padella, così potrete sciogliere al meglio le acciughe [3]. Ci vorranno circa 10 minuti perciò mescolate spesso.
Intanto in una padella a parte versate 10 g di olio d'oliva extravergine [4], poi unite pangrattato pr farlo tostare [5] e mescolate il tutto fin quando le briciole non saranno dorate; tenete da parte la panure [6].
A questo punto cuocete la pasta nell'acqua oramai bollente; potee aggiungere al massimo pochissimo sale grosso se preferite, poiché le acciughe sono molto saporite. Cuocete gli spaghetti soltanto per 5 minuti [7]. Trascorso il tempo eliminate gli spicchi d’aglio dalla padella del condimento [8] e scolate la pasta tuffandola direttamente nel tegame [9].
Risottate gli spaghetti versando l’acqua di cottura al bisogno, mescolate di tanto in tanto per cuocere in maniera omogenea [10]. Quando la pasta sarà pronta, spegnete la fiamma e aggiungete una parte della panure per poi mescolare [11]. Se necessario unite ancora poca acqua di cottura, quindi impiattate i vostri spaghetti con le acciughe e il pangrattato e guarnite con un’ultima spolverizzata di panure [12].