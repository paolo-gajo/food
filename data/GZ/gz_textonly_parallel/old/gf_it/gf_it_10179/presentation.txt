Per molti lo zabaione è il richiamo alle giornate di festa, specialmente quelle natalizie. Le uova insieme allo zucchero e al liquore diventano puro piacere trasformandosi in una crema voluttuosa, perfetta per accompagnare dei biscotti, magari i savoiardi preparati da voi, al momento di una ricca merenda. E così con la pasta biscotto ci siamo sbizzarriti per preparare un golosissimo rotolo bicolore allo zabaione. Fetta dopo fetta gli strati chiari e quelli scuri si alterneranno per esplodere di sapore insieme allo zabaione. Un fine pasto sfizioso da servire a fine pasto o persino durante le giornate di festa proprio con uno dei protagonisti indiscussi. Siete pronti per preparare il rotolo bicolore allo zabaione? Ecco cosa ci occorre!