Per preparare risi e bisi per prima cosa preparate un leggero brodo vegetale e lasciatelo a raffreddare [1], per vedere dettagli sulla preparazione guarda la scheda brodo vegetale. Nel frattempo sgranate i piselli, tenendo da parte i baccelli [2]. Una volta sgranati tutti i baccelli lavateli bene sotto l'acqua corrente [3] scolateli per bene
e immergeteli nella casseruola con il brodo [4], coprite con un coperchio e lasciateli cuocere per 60 minuti a fuoco moderato dalla ripresa del bollore [5]. Terminate la cottura, con un frullatore a immersione frullate i baccelli senza toglierli dal brodo [6]
fino a ottenere una purea [7], versatela in un setaccio a maglie strette posizionato su una ciotola [8], e pressate bene la purea con una spatola in modo da eliminare la parte troppo fibrosa dei baccelli [9]
raccogliendo tutti i succhi che fuoriusciranno [10] e tenete in caldo. A questo punto passate alla cottura del riso: fate sciogliere in una pentola capiente metà del burro e fatevi appassire la cipolla finemente tritata [11] una volta che la cipolla si sarà imbiondita, ci vorranno circa 10-15 minuti di cottura a fuoco basso, aggiungete la pancetta tritata [12]
e il prezzemolo tritato [13]. Fate insaporire per un paio di minuti e quindi aggiungete i piselli [14], e un cucchiaio di olio per insaporire il tutto [15]
versate due mestoli di brodo o di acaqua calda e mescolate facendo cuocere per 5 minuti [16]. Unite quindi il brodo ottenuto con i baccelli insieme ai piselli [17], regolate di sale e di pepe e portate ad ebollizione. Poi unite il riso [18], aggiustate di sale se necessario
e fatelo cuocere al dente mescolando spesso con un cucchiaio di legno [20]; a fine cottura la consistenza di risi e bisi dovrà essere quella di una minestra, ma non eccessivamente brodosa. Spegnete il fuoco e mantecate il riso con l'altra metà del burro e il formaggio grattugiato [20], se vi piace potete aggiungere dell'altro prezzemolo tritato [21] e servite il risi e bisi ben caldo!