Le costine di maiale sono forse il piatto d’ eccellenza per gli amanti del bbq: la minuziosa esecuzione impegna gli appassionati che mirano ad ottenere il giusto bilanciamento di sapori e la cottura perfetta. Negli Stati Uniti, patria del bbq in purezza, ci sono vere e proprie gare organizzate dalle varie associazioni americane che hanno come obiettivo la realizzazione del miglior costato di maiale affumicato. La città di Kansas City si contende con quella di Memphis il primato della “patria della costina di maiale” e la loro preparazione è caratterizzata dall’utilizzo di spezie e salse a base agrodolce e fumo di legna. Il risultato finale di questa preparazione deve essere una carne tenera e succosa che si stacca dall’osso senza sforzo e caratterizzata da un flavour davvero stupefacente. Per ottenere questo risultato è necessaria una cottura a bassa temperatura (95°-110°) per lungo tempo in presenza di un ambiente adeguatamente umido. L’affumicatura viene fatta solo per un periodo di tempo limitato, pari a circa un terzo della cottura totale. Ecco a voi le Kansas City Sweet & Smoky Ribs.