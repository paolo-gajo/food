Per preparare gli scones, su di una spianatoia (o in una ciotola) disponete la farina 00, aggiungete il sale [1], il lievito chimico in polvere [2] e lo zucchero [3], dando loro la classica forma a fontana.
Aggiungete il burro a temperatura ambiente [4] e ammorbiditelo con le mani, amalgamandolo alla farina [5]. Aggiungete il latte al centro dell'impasto [6] e
impastare con le mani (o con planetaria munita di foglia a velocità media), fino ad ottenere un composto compatto e un po’ appiccicoso (7-8), Avvolgete il panetto ottenuto con la pellicola e lasciate riposare in frigorifero per 15-20 minuti [9].
Trascorso questo tempo, riprendete il panetto di impasto [10] e stendetelo, con il mattarello, in una sfoglia alta circa 1,5 cm. Con un tagliapasta tondo, del diametro di 6,5 cm, ricavate dei dischi [12], saranno circa 18, e
poneteli su una leccarda, ricoperta di carta forno [13]. Sbattete un uovo con un cucchiaio di latte e spennellate la superficie degli scones [14]. Infornate in forno statico già caldo a 200° per 15 minuti (ventilato 180° per 10 minuti). Sfornate gli scones, che risulteranno ben dorati [15], e lasciateli raffreddare su una gratella.
Quando saranno intipiediti, divideteli a metà [16] e farciteli con un cucchiaino di confettura di fragole, o di altra frutta a vostro piacere, e crème fraiche [17]. Ecco pronti i vostri scones [18], buon tè!