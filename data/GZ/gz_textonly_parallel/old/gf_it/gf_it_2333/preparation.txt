Per preparare la banoffee pie incominciate dalla base; iniziate facendo fondere il burro (a microonde o a bagnomaria), poi ponete in un mixer dotato di lame i biscotti Digestive (o altri biscotti secchi) con lo zucchero di canna [1]. Tritate il tutto finemente [2], quindi trasferite il composto sabbioso in una ciotola e aggiungete il burro fuso [3].
Mescolate bene e trasferite la base ottenuta in una tortiera di 24 cm di diametro foderata con carta da forno (a cerchio apribile se possibile per sfornare la cheesecake più facilmente, ma anche una tortiera normale andrà bene): con il dorso di un cucchaio, pressate bene sia sulla base [4] che sui bordi della tortiera. Ponete la base a rassodare in frigorifero per almeno 1 ora. Nel frattempo preparate il dulche de leche; incidete nel senso della lunghezza la bacca di vaniglia e con un coltellino estraete i semi interni raschiandola [5]. Mettete un pentolino sul fuoco con il fondo piuttosto spesso oppure antiaderente, versateci il latte e unite lo zucchero [6], scaldate a fuoco dolce e rimestate con un cucchiaio di legno.
Unite la bacca di vaniglia e i suoi semi [7] e il bicarbonato [8], rimestate ancora. Proseguite la cottura fino a quando il latte avrà raggiunto il bollore [9],
quindi mescolate ancora fino a quando la crema ottenuta non si sarà scurita [10]. A questo punto eliminate la bacca di vaniglia con una pinza da cucina [11] e continuate a far cuocere il dulce de leche a fuoco medio fino a ottenere una consistenza vischiosa simile a quella della salsa mou: ci vorranno circa 2 ore [12]. Spegnete il fuoco e fate intiepiedire.
Tagliate le banana a fettine [13], spremete il succo di un limone [14] e ponete le fettine in una ciotola con il succo per evitare che si anneriscano [15].
Trascorso il tempo necessario, togliete la base dal frigorifero e collocate le fettine di banana una accanto all’altra in senso circolare [16], tenendone da parte qualcuna per la decorazione finale. Una volta terminato [17], con un cucchiaino distribuite il dulce de leche tipiedo sulle fettine di banana [18],
livellando bene la superficie con il dorso del cucchiaio [19]. Trasferite la torta in frigorifero per altri 20 minuti. Successivamente montate la panna [20] che andrete a porre in una sac-à-poche con bocchetta stellata [21].
Decorate la torta con l’aiuto della sac-à-poche facendo dei ciuffetti di panna montata [22] in modo da coprire interamente il dulce de leche [23]. Tagliate a metà le fettine di banana che avete conservato [24] e
andate a distribuirle a piacere sulla torta come decorazione [25]; terminate aggiungendo i lamponi sui lati e al centro, alternandoli alle fettine di banana [26]: la vostra banoffee pie è pronta per essere servita [27]!