Preparate la ciambella alla frutta cominciando a versare la farina nella tazza di una planetaria [1], poi aggiungete lo zucchero [2] e il lievito di birra disidratato [3],
versate il succo d’arancia [4] e iniziate a mescolare con il gancio, aggiungete poi il liquore alle erbe [5] il succo d’arancia. Cominciate ad impastare per qualche secondo sempre con il gancio e poi versate 3 uova, una alla volta [6].
Quando le uova si saranno assorbite, arrestate la planetaria, quindi aggiungete il latte condensato [7], poi sempre col gancio mescolate e unite l’ultima delle 4 uova [8]. Su un tagliere sminuzzate a cubetti grossolani la frutta disidratata [9]
e inseritela all'impasto [10], continuate ad impastare finché non inizierà ad incordarsi al gancio [11]; aggiungete poi il burro ammorbidito, un cucchiaio alla volta [12]
e continuate a lavorare fino ad ottenere un impasto liscio e ben incordato [13]. Prelevate l’impasto dalla planetaria e lavoratelo un po’ sulla spianatoia, il tempo di dargli una forma rotonda [14]. Riponetelo in un recipiente leggermente imburrato [15] e lasciate lievitare per 2-3 ore coperto da pellicola in forno spento con luce accesa.
Trascorso il tempo necessario l’impasto sarà triplicato di volume [16]; rovesciatelo sulla spianatoia [17] e lavoratelo con le punta delle dita fino ad ottenere un rettangolo di 15x30 cm [18].
Poi con un tarocco tagliate l’impasto per il senso della lunghezza [19], ottenendo così 3 strisce [20], quindi unitele da un capo [21]
in modo che avrete la parte per cominciare ad intrecciare in maniera alternata le tre strisce [22], fino ad ottenere una treccia [23]. Sistemate quindi l’impasto in uno stampo per ciambella da 25 cm di diametro leggermente imburrato [24]
e lasciate lievitare per 1-2 ore [25], coperto con pellicola al riparo da correnti d'aria. Passato il tempo necessario, cuocete in forno statico preriscaldato a 170° ° per 50-60 minuti (se forno ventilato a 150° per 40-50 minuti), facendo sempre la prova stecchino prima di sfornare la ciambella. Una volta cotta, estraetela dal forno e spennellate leggermente con dell’albume d’uovo [26] poi cospargetela di granella di zucchero [27] e lasciatela raffreddare completamente prima servire la ciambella alla frutta.