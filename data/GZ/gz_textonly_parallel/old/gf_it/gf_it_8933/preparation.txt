Per preparare la torta tres leches, accendete il forno a 180° e iniziate a preparare la base: dividete gli albumi dai tuorli, incidete un baccello di vaniglia e raschiate l'interno per estrarre i semini [1]; quindi versateli nella ciotola con i tuorli insieme allo zucchero [2]. Montate gli ingredienti con uno sbattitore elettrico [3].
In una ciotola a parte setacciate la farina [4], aggiungete il lievito [5] e unite le polveri poco alla volta al composto di uova e zucchero [6].
Ponete gli albumi nella ciotola di una planetaria, unite un pizzico di sale [7] e montateli a neve ferma[8]. Quindi uniteli al composto con le uova [9] e mescolate con una spatola dall'alto verso il basso per non smontarli.
Imburrate e infarinate una tortiera di 26 cm di diametro [10] e versate all'interno il composto [11]. Livellatelo e cuocete la torta in forno statico preriscaldato a 180° per circa 40 minuti (se forno ventilato a 160° per 30 minuti circa). Una volta cotta [12] sfornatela e lasciatela raffreddare a temperatura ambiente.
Nel frattempo in una ciotolina versate il latte condensato, il latte fresco [13] e la panna fresca liquida [14]. Mescolate con una frusta tutti gli ingredienti per amalgamarli [15];
quando la torta sarà fredda, dividetela in fette ugiali [16]: in questo modo assorbirà meglio la bagna composta dai tre latti, che potrete distribuire con un mestolo [17]. Una volta bagnata, ponete la torta in frigo coperta con pellicola a per almeno 1 ora. Intanto montate la panna con lo zucchero a velo [18],
trasferitela in una sac-à-poche con bocchetta a stella [19] e passato il tempo di riposo della torta, guarnitela con ciuffi di panna [20]. Servite la torta tres leches a fette! [21]