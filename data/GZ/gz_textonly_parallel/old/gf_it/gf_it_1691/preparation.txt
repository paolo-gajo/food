Per preparare le braciole di maiale alla birra ed erbe aromatiche iniziate pulendo e tritando l’aglio, le erbe aromatiche e la buccia di limone [1]. Disponete le 4 braciole su un tagliere e salatele e pepatele [2] su ogni lato. Fate scaldare l’olio in una padella e cuocete la carne 5-6 minuti per lato [3].
Mettete da parte le braciole, e nella stessa pentola aggiungete il burro [4], il trito di erbe aromatiche [5] e la birra [6]. Fate rapprendere per un minuto, mescolando bene, quindi spegnete il fuoco. Disponete le braciole nei piatti e irrorate ciascuna con la salsa alla birra. Servitele ancora fumanti.