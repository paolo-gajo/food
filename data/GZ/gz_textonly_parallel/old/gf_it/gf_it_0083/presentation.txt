Sua maestà il ragù alla bolognese: il tipico condimento delle classiche lasagne. Uno dei sughi più rappresentativi della buona cucina italiana. Un vero comfort food già da quando lo lasciate "pippiare" nel tegame e qualcuno si avvicina per rubarne un po' con il tozzetto di pane. Se anche voi siete tra i buongustai che il sabato prepano il ragù per la domenica, che siano tagliatelle o lasagne all'uovo, non potete perdere tutti i passaggi della nostra ricetta. Di ragù alla bolognese ce n'è solo uno: quello depositato dall'Accademia Italiana della cucina alla Camera di Commercio nel 1982 e da cui tutti attingono per creare poi la propria ricetta perfetta. Ogni famiglia ne ha una e anche la famiglia di Giallozafferano non è da meno! Pronti a preparare un ragù da collezione come quello d'anatra o al alla napoletana? Scoprite la nostra ricetta e raccontateci le vostre varianti o i vostri accorgimenti per il ragù alla bolognese!