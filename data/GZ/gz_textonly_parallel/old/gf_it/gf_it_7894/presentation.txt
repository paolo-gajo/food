Sin da piccoli siamo abituati all'ora della merenda. Un momento perfetto per spezzare la mattina o il pomeriggio, per distrarsi dai compiti scolastici e per rifocillarsi con qualcosa di buono! Abbiamo appena finito di farcire queste merendine bigusto da pochi minuti e già sono sparite da sopra al nostro tavolo, ma se riuscite a farle avanzare potete confezionarle nella carta argentata e metterle nello zaino dei vostri bambini... quando suonerà la campanella non ci sarà sorpresa migliore! E se amate le merendine fatte in casa, provate anche le nostre merendine di pasta brioche al cioccolato o le girelle alla nutella per un vortice di golosità! 