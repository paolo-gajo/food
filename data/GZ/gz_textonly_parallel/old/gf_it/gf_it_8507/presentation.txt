I dolci regionali solitamente sono molto impegnativi e prevedono l'utilizzo di tanti ingredienti, ma quelli che vi proponiamo oggi vi stupiranno con la loro semplicità! Gli sporcamuss sono una ricetta tipica della Puglia a base di pasta sfoglia e crema pasticcera. C'è chi utilizza la crema diplomatica, chi aggiunge della confettura o chi preferisce aggiungere dei pezzetti di fragole all'interno, ma la regola di questi dolcetti è solo una: vanno serviti caldi, quasi bollenti! Da qui deriva proprio il nome sporcamuss, che nel dialetto pugliese significa sporca bocca, perché a causa di zucchero a velo e crema sarà difficile restare puliti dopo averne addentato uno... queste sfogliette calde e fragranti saranno croccanti e golosissime! Scoprite anche i mini diplomatici, dei pasticcini buonissimi!