Per realizzare i mini muffin salati ricotta e speck, ponete in una ciotola le due uova leggermente sbattute [1], aggiungete la ricotta di vaccina ben scolata dal suo siero [2] e incorporatela mescolando con una frusta a mano, quindi salate leggermente [3];
aromatizzate con del pepe macinato [4] e unite anche il lievito in polvere per preparazioni salate [5]. Aromatizzate l’impasto con l’erba cipollina tagliando la parte più verde degli steli con le forbici [6].
Ora incorporate anche il Grana grattugiato [7] e, poco alla volta, unite la farina poco alla volta alternandola all’olio di semi (8-9).
Amalgamate bene il composto [10]. Una volta pronto trasferite l’impasto all’interno di una sac-à-poche usa e getta (11-12).
Ungete con l’olio di oliva uno stampo da 24 mini muffin (anche uno da 12 mini muffin andrà bene, potrete preparare poi una seconda teglia) [13], spennellate accuratamente [14] prendete le fettine di speck e dividetele a metà per foderare con ciasucna metà ogiu incavo [15]; spremete l’impasto all’interno di ciascuno spazio fino a 3/4 [15].
spremete l’impasto all’interno di ciascuno spazio fino a 3/4 [16]. Una volta riempita la teglia [17] cuocete i mini muffin in forno statico preriscaldato a 180° per 25 minuti (prima di sfornare controllate che siano ben dorati in superficie). A fine cottura sfornate i mini muffin salati ricotta e speck e lasciateli intiepidire prima di servirli [18].