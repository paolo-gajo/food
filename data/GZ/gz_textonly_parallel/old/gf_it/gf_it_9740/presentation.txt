Carnevale è sinonimo di festa e colori... ed è uno dei tanti momenti dell'anno in cui per festeggiare ci si mette ai fornelli! Siamo certi che i vostri amici vi tenteranno in questi giorni con chiacchiere, castagnole o graffe. Noi vi invitiamo a replicare in una dolce maniera, con le bignole di Carnevale con Nutella®. Le bignole sono dei bocconcini di pasta choux, cotte al forno e decorate con zucchero a velo e codette colorate. Queste piccole delizie hanno le dimensioni perfette come bocconcino one-shot e sono davvero irresistibili... si mangiano già con gli occhi! Una volta assaggiate, le bignole vi sorprenderanno per il loro ripieno golosissimo!