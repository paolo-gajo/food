Il crostino con anguria marinata e formaggio è uno sfizioso appetizer dai sapori agrodolci, una variante insolita e intrigante della tradizionale bruschetta al pomodoro, regina indiscussa dell'antipasto estivo. Ispirandoci proprio ai frutti della stagione calda, abbiamo osato questo audace ma vincente abbinamento di anguria, marinata con erbe e spezie, e del saporito e filante caciocavallo. Il crostino con anguria e formaggio vi permetterà di esplorare nuovi orizzonti di sapori con una ricetta semplice e veloce, alla portata di tutti!