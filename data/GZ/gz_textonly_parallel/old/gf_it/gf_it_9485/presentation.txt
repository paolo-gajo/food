I biscotti sono piccole dolcezze da gustare al mattino per una colazione golosa oppure da regalare per un'occasione speciale, soprattutto se sono a forma di cuore! I biscottini al cacao e nocciole con confettura vi sorprenderanno per la loro consistenza scioglievole di pasta frolla al cacao e nocciole e il gusto avvolgente della confettura di frutti di bosco. Per ottenere una frolla impeccabile, seguite il procedimento passo passo con tutti gli accorgimenti utili, come quello di non lavorare a lungo la frolla a mano per evitare che si scaldi eccessivamente e quindi non si stenda con facilit√†. Mentre per realizzare le forme saranno sufficienti stampini rotondi e a forma di cuore!