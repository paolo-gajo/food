Lavate e mondate le carote con un pelapatate [1], quindi spuntatele e tagliatele a pezzi grossolani. Trasferite le carote in un mixer con lame [2] e tritatele finemente [3].
In una ciotola versate lo zucchero, le uova e l'estratto di vaniglia [4]. Lavorate il composto per 3 minuti con le fruste elettriche [5]. Quindi versate l'olio a filo [6] mescolando a bassa velocità.
Aromatizzate l'impasto con la scorza d'arancia [7], aggiungete le carote grattugiate [8] e lavorate ancora con le fruste. Una volta ottenuto un composto omogeneo, unite la farina 00 e il lievito, precedentemente setacciati [9].
Incorporate anche la farina di mandorle [10] e il succo d'arancia [11] versato a filo. Amalgamate l'impasto fruste sino ad ottenere un composto omogeneo. Oliate [12] e infarinare uno stampo a cupola ( da zuccotto) da 22 cm di diametro.
Trasferire l'impasto nello stampo [13] [14] e cuocete in forno statico preriscaldato a 180° per circa 60 minuti. Controllate sempre perchè ogni forno ha determinate caratteristiche, potrebbe servire più o meno tempo. Sfornate e lasciate intiepidire [15].
Rovesciate lo stampo su un gratella per sformare il dolce [16]. Lasciate raffreddare completamente a temperatura ambiente [17] e infine decorate la torta Camilla con zucchero a velo [18].