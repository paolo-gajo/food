Le faccine di frolla con cioccolato e marmellata sono dei biscotti ideali come allegra merenda per i vostri bambini. Potrete prepararle insieme a loro e divertirvi a dare ai dischi di pasta frolla le espressioni più divertenti. Le faccine di frolla con cioccolato e marmellata si conservano 1 o 2 giorni, così i bambini potranno portarle a scuola o magari ad una festa di compleanno! Le faccine sono composte da due sagome di soffice e friabile pasta frolla arricchita con Nutella e confettura di albicocche, ma sbizzaritevi a realizzarle al gusto che preferite!