Per preparare le faccine di frolla con cioccolato e marmellata iniziate dalla pasta frolla: in un mixer versate la farina, il burro freddo a pezzi, un pizzico di sale e lo zucchero a velo [1], poi frullate il tutto per pochi secondi fino ad ottenere un composto sabbioso [2]. Rovesciatelo su una spianatoia dando la classica forma a fontana. Incidete la mezza bacca di vaniglia e raschiate con un coltellino i semini interni [3].
Aggiungete i semi di vaniglia al centro della fontana [4], unite anche il tuorlo [5] ed impastate brevemente [6].
Formate un panetto e avvolgetelo con pellicola trasparente [7] poi riponetelo in frigorifero a rassodare per almeno 30 minuti. Trascorso il tempo necessario, stendente la pasta frolla in una sfoglia di ½ cm [8]. Con un coppapasta circolare di circa 10 cm di diametro, ricavate 8 sagome [9].
Adagiate i dischi su una leccarda foderata con carta da forno [10], poi con un coppapasta a spicchio di luna realizzate su metà di essi delle bocche sorridenti [11] (in alternativa potete usare la punta di un coltellino e ritagliare a mano il sorriso), create poi gli occhi con coppa pasta di 2 cm di diametro [12]. Il ritaglio di pasta in questo caso vi servirà per realizzare il naso delle faccine.
Spennellate le faccine con poca acqua tra i due fori degli occhi e adagiate il "naso" (13-14); potete infornare le faccine in forno statico preriscaldato a 180° per circa 15-20 minuti (se forno ventilato a 160° per 10-15 minuti).
Una volta cotte, sfornatele e fatele freddare completamente su una gratella [16]. A questo punto farcite 2 dischi pieni con la nutella [17] e adagiate le faccine di frolla [18].
Potete farciregli altri due dischi rimasti con la marmellata [19] e chiuderli con le faccine [20]. Servite le faccine di frolla con cioccolato e marmellata ai vostri bambini per un'allegra merenda[21]!