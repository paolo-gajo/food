Per realizzare gli strozzapreti ai funghi e gorgonzola staccate i gambi dei chiodini dal cespo poi pulite i funghi sciacquandoli sotto l’acqua corrente per eliminare il terriccio. Fate bollire i funghi puliti per 15-20 minuti circa in abbondante acqua. Poi in una padella fate saltare i funghi in olio evo per 3-4 minuti a fuoco vivace insaporendoli con poco sale e pepe (1-2). Prendete il formaggio e tagliatelo a piccoli dadini [3],
ponete 250 gr di gorgonzola in una padella e unite il latte [4], sciogliete il formaggio a fuoco moderato mescolando con una frusta [5] fino ad ottenere una crema liscia poi spegnete il fuoco e tenete da parte [6].
Cuocete gli strozzapreti in abbondante acqua salata a piacere, per il tempo indicato sulla confezione [7]. Quando la pasta sarà al dente scolatela con una schiumarola [8] e versatela direttamente nella padella con i funghi [9],
 incorporate la crema di gorgonzola [10] e mescolate con un cucchiaio per insaporire scaldando a fuoco dolce. Quando gli ingredienti saranno amalgamati spegnete il fuoco e condite con i restanti cubetti di gorgonzola [11] e profumate il piatto con foglioline di timo fresco. I vostri strozzapreti funghi e gorgonzola sono pronti gustateli caldi [12]!