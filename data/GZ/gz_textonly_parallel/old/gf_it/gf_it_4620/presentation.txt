E’ tempo di funghi! Diamo il benvenuto a porcini, champignon chiodini e finferli, che ogni anno arricchiscono di profumi e sapori unici le nostre tavole autunnali e i nostri piatti, come il classico risotto ai funghi. Oggi vi proponiamo un altro primo piatto dal gusto deciso: strozzapreti funghi e gorgonzola, gli strozzapreti con la loro porosità assorbiranno al meglio questo succulento sughetto preparato con chiodini saltati in padella e insaporiti con una crema al gorgonzola piccante. Approfittate della stagione per realizzare tante altre preparazioni con i funghi: antipasti, primi e secondi, venite a curiosare tutte le nostre ricette!