La zucca con la sua polpa dolcissima conferisce ai piatti una cremosità unica, dal più classico e appetitoso primo piatto come il risotto alla zucca fino ai secondi di carne più sostanziosi come le braciole di maiale con crema di zucca e taleggio, pietanze che rievocano la stagione autunnale per il loro gusto intenso e i sapori decisi. In questa ricetta dell'orzotto con crema e fiori di zucca abbiamo scelto la qualità delica, dalla forma tonda leggermente appiattita al centro che la rende inconfondibile, per preparare un saporito orzotto con crema e fiori di zucca, dalla consistenza vellutata e dalle note leggermente speziate. Un primo piatto delizioso che arricchirà di gusto i vostri menù!