Il pane con lievito istantaneo è semplice e veloce da realizzare. Versate la farina 00 all’interno di una ciotola e aggiungete l’acqua tiepida [1], l’olio extra vergine di oliva [2], il lievito istantaneo per preparazioni salate [3]
e il sale [4]. Con una forchetta, mescolate tutti gli ingredienti [5], poi lavorate velocemente il composto con le mani [6],
fino ad ottenere una consistenza omogenea [7]. Prendete le olive nere, eliminate il nocciolo [8] e tagliatele a pezzettini [9]. 
Infarinate il piano di lavoro con un po’ di farina di semola e compattate l’impasto preparato in precedenza formando un panetto [10]. Staccate un pezzettino di impasto grande quanto una noce, circa 30-35 grammi, e appiattitelo sul palmo della mano [11]. Farcite con dei pezzettini di olive [12] 
e chiudete il paninetto [13]. Procedete in questo modo per realizzare tutti i panini e passateli poi nella farina di semola [14] [15], in questo modo diventeranno croccanti fuori e rimarranno morbidi e soffici dentro. 
Posizionate i panini su di una teglia foderata con carta forno [16] ed infornateli in forno statico preriscaldato a 180° per circa 25 minuti, nel ripiano centrale, dovranno risultare leggermente dorati. A questo punto sfornateli e lasciateli intiepidire prima di servirli [18]. 