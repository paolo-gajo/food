Per preparare la sbiciolata ricotta e cioccolato versate in una ciotola la farina e il burro freddo a tocchetti [1]. Lavorate i due ingredienti con la punta delle dita fino ad ottenere un effetto sabbioso [2]. Unite lo zucchero [3]. 
Versate anche le uova intere [4] e il lievito in polvere [5]. Lavorate ancora a mano fino ad assorbimento delle uova e ad ottenere un composto grossolano [6]. 
Una volta terminato [7] aggiungete le gocce di cioccolato fondente [8], incorporandole velocemente per non scaldare eccessivamente l'impasto [9]. 
Aiutatevi lavorando velocemente su un piano di lavoro, formate una palla e tente da parte a temperatura ambiente [10], potete coprire con un piatto perchè il riposo sarà breve. Preparate ora la crema di ricotta: in una terrina versate la ricotta e lo zucchero [11], lavorate con una spatola per amalgamarli poi aggiungete il rum [12] e mescolate ancora per ottenere una crema omogenea. 
Rivestite di carta forno il fondo di uno stampo per crostata del diametro di 26 cm. Sbriciolate metà della frolla in maniera grossolana [13], ricoprendo il fondo e i bordi dello stampo [14]. Aggiungete la crema di ricotta e spalmatela con una spatola in modo da livellarla [15].
Sbriciolate la restante pasta frolla [16] fino a ricoprire tutta la superficie [17]. Cuocete in forno statico preriscaldato a 190° nel ripiano centrale, per 40 minuti (la cottura può variare leggermente in base alla potenza del vostro forno). Ultimate la cottura spostando la sbriciolata nel ripiano in basso per altri 10 minuti. Sfornate [18] e fate raffreddare la sbriciolata ricotta e cioccolato prima di poterla togliere dallo stampo e tagliarla. 