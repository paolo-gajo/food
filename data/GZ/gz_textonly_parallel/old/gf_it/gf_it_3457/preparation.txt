Per preparare i muffin iniziate a grattugiare il Grana Padano DOP e tenetelo da parte. Tagliate anche la pancetta steccata a cubetti [1]. Ora versate le uova in una ciotola [2], iniziate a sbatterle con la frusta, quindi versate a filo il latte [3],
e poi anche l’olio [4] continuando a mescolare [5]. Salate, pepate [5].
Versate la farina poco per volta [7] e il lievito [8] mescolando sempre con la frusta [9], 
fino a quando non saranno completamente incorporate. Versate anche la bustina di zafferano [10]. A questo punto unite il Grana Padano DOP grattugiato [11] e mescolate ancora con la frusta [12]. 
Aggiungete il timo [13], la pancetta a cubetti [14] e mescolate con una spatola per incorporarli. 
Versate l'impasto dei muffin all'interno dei pirottini di alluminio. Per ciascun muffin serviranno circa 100 g di impasto [16]. Con queste dosi ne otterrete 10. Livellate la superficie con il dorso di un cucchiaio [17] e cuocete in forno statico preriscaldato a 180° per circa 30 minuti nel ripiano centrale. Poi sfornate [18] e servite i vostri muffin.