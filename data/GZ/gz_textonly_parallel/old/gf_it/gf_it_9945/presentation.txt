State cercando un secondo piatto ricco oppure una variante originale del classico arrosto? Allora il cuore di scamone in crosta con lardo e porcini è proprio quello che fa per voi! Nella ricetta che vi presentiamo la carne viene fatta leggermente rosolare e poi avvolta in una pasta brisè caratterizzata da una piacevole nota aromatica al rosmarino; ma non solo! Strato dopo strato, all'interno dello scamone in crosta troverete le fettine di lardo e dell'ottima crema di funghi porcini. Abbiamo infine decorato la superficie della pasta brisè con delle graziose foglioline, che richiamano perfettamente l'atmosfera dell'autunno e che rendono questo piatto ancora più bello e particolare!