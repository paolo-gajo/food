Per realizzare la torta con panna multicolor iniziate dall’impasto della base: in una ciotola ponete le uova e i tuorli, il miele [1], aggiungete lo zucchero semolato [2] e montate con le fruste elettriche [3] (o una planetaria)
fino ad ottenere un composto chiaro e spumoso [4]. In un’altra ciotola raccogliete la farina, il cacao [5] e la fecola [6].
Setacciate le polveri e raccoglietele nella ciotola contenete il composto di uova [7], mescolate con un cucchiaio [8] per amalgamare gli ingredienti. Versate l’impasto in una tortiera del diametro di 23 cm, imburrata e foderata con la carta da forno [9].
Cuocete il pan di spagna in forno statico preriscaldato a 180° per 45 minuti (se in forno ventilato a 160° per 35 minuti). A cottura ultimata sfornate la teglia [10] e lasciate raffreddare prima di sformare la torta. Occupatevi ora della farcitura: tritate il cioccolato bianco [11], poi ponete sul fuoco un pentolino con il latte [12] e portatelo al bollore.
Intanto in una ciotola ponete i tuorli [13], aggiungete lo zucchero semolato e mescolate con la frusta [14] fino ad ottenere un composto chiaro e spumoso, a questo punto incorporate la farina setacciata [15].
Versate il composto nel latte caldo [16] e continuando a mescolare [17] unite anche il cioccolato bianco tritato [18], proseguite la cottura a fuoco dolce fino a fare addensare la crema.
Quando la crema si sarà addensata [19], spegnete il fuoco e trasferitela in una ciotola di vetro larga in modo da farla raffreddare rapidamente, avendo cura di ricoprirla con la pellicola a contatto [20]. Intanto il pan di spagna si sarà freddato, sformatelo e tagliatelo orizzontalmente per ottenere 3 dischi [21].
Trasferite la crema fredda in una sac-à-poche con bocchetta liscia [22] ponete il disco che fa da base su un piatto di portata e farcite il primo disco di pan di spagna con la crema [23]. Ricoprite con un secondo disco di pan di spagna, farcite ancora con la crema e richiudete con il terzo disco di pan di spagna al cacao [24].
Ora dedicatevi alla decorazione: montate la panna con le fruste elettriche [25] unite lo zucchero a velo [26], poi incidete una bacca di vaniglia nel senso della lunghezza, con un coltellino estraete i semi [27]
e uniteli alla panna appena montata [28]. Dividete la panna in 5 parti, prelevate una parte per rivestire tutta la torta [29], livellando la superficie con una spatola in modo che sia ben liscia. Trasferite la restante panna in 4 ciotole separate [30]
colorate ciascuna crema con un colore diverso aggiungendo alla panna poche gocce di colorante alla volta fino ad ottenere il colore desiderato [31]; noi abbiamo realizzato dei colori pastello: rosa (con poco colorante rosso), giallo, verde (unendo il colorante giallo con il blu) e azzurro (con poco colorante blu) [32]. Trasferite le creme in 4 sac-à-poche con bocchette stellate [33]
guarnite il bordo e tutta la superficie della torta con ciuffi di panna colorata [34] alternando i colori. Per finire prendete i fiorellini di zucchero [35] e applicateli sul bordo per tutta la circonferenza della torta [36]. La torta con panna multicolor è pronta, non vi resta che portarla in tavola!