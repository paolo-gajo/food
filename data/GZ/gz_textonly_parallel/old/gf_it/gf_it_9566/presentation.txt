Le rame di Napoli sono un'irresistibile prelibatezza della nostra tradizione culinaria, ma non lasciatevi trarre in inganno dal nome, questi bocconcini golosi non arrivano dalla Campania, come si potrebbe pensare, bensì dalla Sicilia. L’origine del loro nome pare si riferisca infatti all’unificazione del Regno delle due Sicilie, avvenuta nel lontano 1816. Per celebrare questo avvenimento, i sovrani borbonici fecero coniare una speciale moneta contenente una lega di rame e, per l’occasione, i siciliani crearono la versione dolciaria di questa moneta. Morbide, speziate e con una golosa ricopertura di cioccolato, le rame di Napoli rappresentano il dolce tipico della festa di Ognissanti e dei Morti, immancabili sui banconi delle pasticcerie siciliane durante queste festività. Inserite questa ricetta fra le vostre specialità di Halloween, con la loro glassa scura le rame di Napoli si trasformeranno in un goloso dolcetto a tema!