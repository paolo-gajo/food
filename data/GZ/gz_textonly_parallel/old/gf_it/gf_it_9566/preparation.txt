Per realizzare il rame di Napoli sciogliete la margarina a bagnomaria o nel microonde e tenetela da parte. Versate in una ciotola capiente lo zucchero, i chiodi di garofano [1] e la cannella in polvere [2]. Aggiungete il lievito in polvere per dolci [3]
Quindi unite il cacao amaro e aromatizzate l’impasto grattugiando la scorza d’arancia [4] avendo cura di evitare la parte bianca della scorza che risulterebbe amara. Versate il miele [5] e la margarina sciolta [6].
Mescolate con una spatola il composto per amalgamarlo [7], a parte setacciate la farina [8] e un cucchiaio alla volta, incorporatela all’impasto [9].
Versate anche il latte, alternandolo alla farina [10] mescolate per ottenere un composto ben amalgamato [11]. Ora componete i dolcetti: rivestite con carta da forno una leccarda, quindi prendete un cucchiaio di impasto e formate una pallina facendo scivolare l’impasto sulla teglia aiutandovi con un altro cucchiaio [12] abbiate cura di distanziare i dolcetti l’uno dall’altro perché in cottura cresceranno.
Una volta terminati i dolcetti [13], cuocete in forno statico preriscaldato a 180° per 15 minuti. A cottura ultimata sfornate i biscotti, e lasciateli raffreddare [14]. Preparate intanto la ricopertura: tritate il cioccolato fondente con un coltello [15]
Ponetelo in un pentolino per la cottura a bagnomaria [16], aggiungete la margarina [17] e scaldate a fuoco moderato finché il composto non si sarà sciolto completamente [18].
Prendete i biscotti che si saranno raffreddati, spennellate la superficie con la marmellata di arancia [19], intingeteli nel cioccolato [20] e adagiateli su una gratella [21]
Ricopriteli con la granella di pistacchi [22], lasciate asciugare la glassa per circa 2 ore [23] quindi gustate le vostre rame di Napoli [24].