Le zeppole di riso sono un delizioso dolce fritto della tradizione siciliana. E' usanza praparare le zeppole di riso per la Festa del papà, anche se questo dolce è talmente buono che alcuni credono che sia un peccato concederselo solo una volta l'anno! A base di riso e miele, aromatizzate con la buccia e il succo di arancia, le zeppole di riso sono molto diffuse in tutta la Sicilia e hanno nomi diversi a seconda della zona di provenienza. Ad esempio ad Acireale vengono chiamate “zeppuli”, mentre a Catania sono per tutti “Crispedda di riso”. 