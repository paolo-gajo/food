Per realizzare le zeppole di riso per prima ponete sul fuoco una pentola dal bordo alto con abbondante acqua, salate l’acqua [1] versate il riso [2] e cuocetelo per circa 20 minuti. Quando il riso sarà cotto scolatelo e lasciatelo raffreddare [3].
A parte sciogliete il lievito disidratato nel latte [4], intanto setacciate la farina nella ciotola con il riso ormai freddo [5], versate il latte nel quale avete sciolto il lievito [6] e mescolate con una forchetta per amalgamare il composto,
aromatizzate con la scorza di arancia grattugiata [7], mescolate bene con un cucchiaio. Lasciate riposare l’impasto per circa mezz’ora [8], poi spianatelo su un piano leggermente infarinato e formate dei bastoncini ben affusolati della lunghezza di 10 cm circa [9].
Intanto occupatevi della salsa di accompagnamento: spremete il succo di due arance (circa 65 ml) [10]. Passate il succo attraverso un colino [11] e unitelo al miele [12]
aromatizzate la salsa con la cannella in polvere [13], mescolate il composto (14-15) e passatelo attraverso un colino a maglie strette per eliminare eventuali grumi e tenete da parte la salsa.
Occupatevi ora della frittura: scaldate l’olio di semi in una padella e quando sarà ben caldo (circa 170° ) tuffate le zeppole di riso [16] Una volta che le zeppole si saranno ben dorate su tutti i lati, toglietele dalla padella e fate scolare l'olio in eccesso su un foglio di carta assorbente [17]. Le vostre zeppole di riso sono pronte per essere gustate accompagnate dalla golosa salsa al miele e arancia [18].