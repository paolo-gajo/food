Se i carciofi fritti sono la vostra passione allora non potete perdervi questa variante appetitosa! Si tratta dei carciofi pastellati e fritti, uno sfiziosissimo antipasto che può diventare anche un contorno fritto da concedersi ogni tanto! I cuori del carciofo vengono immersi in una pastella avvolgente realizzata con farina e birra rossa. Il risultato sarà un finger food deliziosamente gustoso, morbido e delicato... da tuffare nella salsa di ketchup e tabasco che avrete preparato nel frattempo. Preparate insieme a noi i carciofi pastellati e fritti per la vostra cena tra amici o per un pranzo domenicale: scommettiamo che andranno a ruba?