Preparatevi ad immergervi in una crema candida e vellutata che saprà cancellare tutti i vostri pensieri! La crema al latte di cocco si prepara con soli 3 ingredienti in pochissimi minuti ed è perfetta da gustare al cucchiaio come dessert o da utilizzare per farcire un dolce. Certo la torta al cioccolato completerebbe uno degli abbinamenti più classici ma non lasciatevi sfuggire l'occasione di servirla accanto ad una mini tatin di ananas, sostituirà il classico gelato in maniera esotica. La crema al latte di cocco si prepara senza uova, non contiene glutine (perciò perfetta da abbinare al nostro ciambellone senza glutine) ed è adatta a chi è intollerante al lattosio o segue una dieta senza derivati animali (provate a guarnirla con delle meringhe vegane sbriciolate)... sicuramente un motivo in più per scegliere di prepararla!  