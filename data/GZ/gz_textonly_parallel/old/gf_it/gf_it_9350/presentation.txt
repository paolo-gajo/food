Una delle prelibatezze della cucina francese è senza dubbio la tarte tatin, che sia dolce preparata con frutta fresca o salata con verdure di stagione, portarla in tavola è un successo assicurato per il suo gusto e anche il suo effetto scenografico. Oggi vi presentiamo una variante estiva con ingredienti semplici dai sapori mediterranei: la tarte ai pomodori caramellati. Un involucro croccante di frolla al formaggio aromatizzata con foglioline di timo fresco che racchiude uno squisito ripieno di pomodori caramellati in padella e fettine di mozzarella. La tarte ai pomodori caramellati è un piatto prelibato e colorato che renderà speciali i vostri menu estivi!