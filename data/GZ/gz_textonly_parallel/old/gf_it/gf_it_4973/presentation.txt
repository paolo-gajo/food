Al richiamo della pizza è impossibile resistere, che sia una semplice Margherita oppure un rotolo farcito non importa, ce n’è per tutti i gusti! Oggi vogliamo proporvi una variante appetitosa: la pizza con mortadella bufala. Una base filante di formaggio e sopra il tocco fresco e stuzzicante della mortadella: due strati di bontà che insaporiscono con semplicità e gusto la base della pizza. Come tutti gli impasti lievitati, anche qui sono richiesti tempo e pazienza... la pizza lievita infatti lentamente, per circa 16 ore. Ma le attese saranno ripagate alla prima sfornata di questa pizza deliziosa!E se amate le lunghe lievitazioni, provate anche questo impasto!