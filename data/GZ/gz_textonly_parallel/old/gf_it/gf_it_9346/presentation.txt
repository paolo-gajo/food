I bicchierini con crema di yogurt e confettura di fragole sono un dessert al cucchiaio dolce, cremoso e fresco. La nota acidula dello yogurt greco si unisce armoniosamente ad una gustosa confettura di fragole, creando strato dopo strato un abbinamento molto invitante al palato. Gustare questo dolce non è mai stato così divertenete, perché potete servirlo accompagnandolo con croccanti biscotti di pasta sablè al cacao a forma di cucchiano! Stupite i vostri ospiti e portate in tavola questi golosi bicchierini per concludere il vostro pasto con una piacevole nota di freschezza.