Per preparare il ragù d'anatra iniziamo dal brodo vegetale: tenetelo in caldo. Passate poi al trito delle verdure. Eliminate i filamenti dal sedano con il pelapatate, o una lama liscia, [1] e poi sminuzzate [2]. Proseguite pulendo e tagliando carote [3] 
e cipolla [4]. Infine tritate la polpa d'anatra al coltelloa dadini non troppo piccoli [5]. Spostatevi ai fornelli. In una casseruola con un po' d'olio fate appassire il trito di verdure per un paio di minuti [6]. 
Unite le bacche di ginepro schiacciate con il dorso di un coltello [7] e aggiungete la carne d'anatra e scottatela un paio di minuti ancora [8] mescolando di tanto in tanto [9].
Aggiungete l’alloro [10], il concentrato di pomodoro e sfumate con il vino [12].
Quando la parte alcolica sarà evaporata bagnate con il brodo vegetale caldo [13]. Aggiustate di sale e pepe, coprite con il coperchio e fate cuocere a fuoco dolce per circa 70 minuti: ricordate ogni tanto di mescolare e aggiungere altro brodo al bisogno [14]. Una volta pronto il ragù d'anatra non vi resta che consumarlo [15]!