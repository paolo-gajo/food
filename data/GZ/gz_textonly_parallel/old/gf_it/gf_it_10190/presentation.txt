Le bacchette magiche sono una magnifica sorpresa da realizzare con e per i vostri bambini: preparandole, si divertiranno e si sentiranno maghetti e fatine quando vedranno gli ingredienti trasformarsi in stelle colorate!La base delle bacchette magiche è una friabile pasta frolla, realizzata con zucchero a velo per una consistenza più liscia e fine, aromatizzata con la scorza di arancia per un retrogusto delicato e piacevole.Potrete affidare ai vostri bimbi il compito di colorare con la glassa e decorare la propria bacchetta nel modo che più preferiscono. Il tocco finale? Delle perline argentate che vivacizzano ancora di più le bacchette a forma di stella!Potete servire le bacchette magiche infilzate in un bicchiere alto pieno di caramelle variopinte: andranno a ruba!