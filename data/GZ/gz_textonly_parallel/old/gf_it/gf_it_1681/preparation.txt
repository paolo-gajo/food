Per preparare le vostre polpette, tritate il prezzemolo. Poi tagliate e tritate anche la mortadella finemente [1] [2]. Versatela in ciotola insieme alla carne macinata [3].
Unite il prezzemolo tritato [4], il pangrattato [5], il Parmigiano Reggiano DOP [6], 
il sale [7], il pepe e l’uovo [8]. Mescolate con una forchetta e quando avrete ottenuto un composto omogeneo aggiungete il latte [9]. 
Mescolate ancora fino ad ottenere un impasto uniforme [10]. Formate le polpette: prelevate circa 20 g di impasto con le mani umide e date una forma tonda [11]. Passate le polpette nella farina [12]. 
Man mano sistematele su un vassoio [13]: con queste dosi ne otterrete circa 36. Scaldate un filo d'olio in padella antiaderente ampia. Quando sarà caldo aggiungete le polpette [14] e rosolatele su tutti i lati, girandole delicatamente [15].
Cuocete per 5-6 minuti, mescolando di tanto in tanto. Quando saranno cotte [16] sfumate le polpette con il vino bianco [17] e aspettato fino a che l'alcol non sarà evaporato completamente: altri 5 minuti basteranno, in totale le polpette in bianco cuoceranno per una decina di minuti. Non vi resta che servirle [18]!