La torta al cioccolato è un dolce senza latte classico e intramontabile della pasticceria italiana, che piace sempre a tutti. Ogni momento è quello giusto per gustarne una fetta: alta e soffice, è perfetta per la merenda, realizzata come torta in tazza (Mug cake) o al mattino da inzuppare nel latte per una colazione speciale che con il suo aroma inconfondibile di cacao saprà svegliare persino i più piccoli! Ma questa torta al cioccolato è una ricetta davvero versatile, e per trasformarla in un dessert più strutturato sarà sufficiente farcirla con la crema che più amate e decorarla con panna, glassa o frutti di bosco. Preparate anche voi questo dolce per una festa o magari come base per creare altre preparazioni dolci originali (pensate ad esempio come trasformarla per Halloween): con la torta al cioccolato giocherete sul sicuro, e non dovrete fare altro che riscuotere il vostro successo!