Tonno fagioli e cipolla è un grande classico per chi ama i gusti decisi: nella nostra versione abbiamo riunito in questo robusto piatto unico il sapore delicato dei fagioli bianchi con quello ricco del tonno e quello inconfondibile della cipolla rossa di Tropea, grazie all'alto quantitativo di zuccheri che contiene. Tonno fagioli e cipolla è un piatto facile da preparare, ma anche le cose più semplici riservano dei trucchi per una preparazione perfetta. Quando aggiungere il sale nella cottura dei legumi? O come smorzare il sapore intenso della cipolla di Tropea? Seguendo i passaggi scoprirete come preparare al meglio questa ricetta, ideale anche come antipasto rustico da servire in piccole ciotoline o, perchè no, anche per un pranzo all'aria aperta. Se siete a caccia dei sapori più genuini per voi e per i vostri ospiti, tonno fagioli e cipolla è la ricetta che cercavate!