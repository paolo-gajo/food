La torta di noci è un dolce semplice e gustoso preparato con un impasto che contiene farina, uova, lievito, burro e noci tritate. Dalla consistenza morbida e dal buon sapore di noci, questa torta sarà perfetta per accompagnare un thè caldo nei freddi pomeriggi invernali. Potete servire la torta di noci al naturale, semplicemente spolverizzata di zucchero a velo, oppure utilizzarla  come base per essere farcita con una crema al cioccolato o al mascarpone!