Per preparare le frittelle di zucchine croccanti come prima cosa versate in una ciotola la farina, il Grana [1] e il sale [2]. Mescolate le polveri con una marisa [3],
e continuando a mescolare aggiungete la birra [4] e l'acqua [5]. Dovrete ottenere una pastella liscia, priva di grumi [6].
Lavate le zucchine, spuntatele e tagliatele a rondelle spesse un paio di mm [7]. Versatele nella pastella appena preparata [8] e mescolate per amalgamare il tutto [9].
Aggiungete il pepe nero [10] e mescolate ancora [11]. In una padella capiente mettete a scaldare l'olio. Non appena avrà raggiunto la temperatura di 170° aiutandovi con due cucchiai immergete un po' di composto nell'olio, in modo da formare le frittelle [12]. Friggete poco alla volta, in modo da non abbassare la temperatura dell'olio.
Friggete per 2-3 minuti, poi girate le frittelle [13], terminate la cottura per altri 2-3 minuti e, con una schiumarola scolate le frittelle [14] in un vassoio con carta assorbente. Proseguite con la cottura delle altre e servitele ancora calde [15]!