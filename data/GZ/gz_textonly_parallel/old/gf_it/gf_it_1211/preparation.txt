Per preparare la torta di pane, private il pane e dalla crosta [1]: dovrete ottenere 300 gr di mollica di pane che taglierete a pezzi e li metterete in una ciotola in ammollo con il latte per circa 10 minuti [2]. Mettete in ammollo con dell'acqua anche l’uvetta, per cinque minuti, per ravvivarla [3].
Intanto che la mollica si ammorbidisce, grattuggiate la buccia di un limone [4] e imburrate con un piccolo pezzo di burro della dose totate una tortiera da 22 cm, spolverandola con il pangrattato (5-6).
Trascorsi i dieci minuti, strizzate per bene la mollica e unitevi lo zucchero e l’uovo [8], poi il burro ammorbidito tagliato a pezzetti [8]. Mescolate bene con un cucchiaio di legno, per rendere amalgamare tutti gli ingredienti [9].
Aggiungete la grappa [10], quindi l’uvetta scolata, la scorza di limone, i pinoli [11] e infine la farina setacciata [12].
Mescolate molto bene gli ingredienti fino ad ottenere un composto compattoe omogeneo [13] che trasferirete nella tortiera imburrata [14]. Con il dorso di un cucchiaio stendetelo in modo uniforme e appiattite la superficie [14], infornate la torta a 180° gradi per circa 60 minuti: la superficie dovrà risultare dorata [15]. Sfornate e fate raffreddare: la vostra torta di pane è pronta!