La torta di pane è un dolce della tradizione povera ma molto buono e gustoso. Veniva infatti preparata in moltissime regioni italiane con il pane raffermo avanzato e frutta secca o uva sultanina, ingredienti semplici e genuini che rendevano questa torta davvero speciale per i nostri nonni! Ogni famiglia la preparava secondo la propria ricetta con gli ingredienti che aveva in casa. La ricetta della torta di pane che vi proponiamo è arricchita con scorza di limone, pinoli e uvetta ma potete aggiungere quello che preferite: gocce di cioccolato, mandorle, nocciole o frutta candita. La torta di pane è una torta deliziosa che potrete preparare in poco tempo e sarà gradita a tutti!