Il patè di olive nere è un condimento molto usato per insaporire i primi piatti di pasta, come la pasta alla cenere, oppure può essere usato come crema da spalmare su tartine o bruschette o accompagnare con il suo profumo intenso i grissini. Il gusto deciso delle olive nere insaporisce e da corpo alle pietanze alle quali viene accostato. Le olive nere sono conosciute per le loro proprietà antiossidanti. Contengono potassio e sali minerali. Proprio per i sali minerali che contengono sono ritenute degli ottimi alimenti energetici. Potremmo dire che il patè di olive nere è patrimonio di tutte le regioni grandi produttrici di olive, come ad esempio la Liguria, la Toscana e la Sicilia, che lo preparano ognuna con le proprie varianti. Stanno per arrivare a cena i vostri amici? Date un tocco di creatività alle vostre preparazioni con questo veloce e semplice da preparare ma non per questo meno gustoso patè di olive nere!