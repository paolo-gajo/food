La pizza è buona in tutti modi, ma avete mai visto una pizza di questo colore? La pizza di barbabietola avrà la stessa consistenza della pizza fatta in casa e una marcia in più che renderà la serata con i vostri amici ancora più allegra e originale! Chi di loro sarà il primo a scoprire l'ingrediente segreto contenuto nell'impasto? Al vincitore potrete offrire la fetta di pizza più grande! Per il condimento della pizza di barbabietola potete sbizzarrirvi in tutti i modi: noi abbiamo scelto di arricchire la base colorata con tante verdure e scamorza affumicata. Potreste però realizzarne una anche con burrata e pomodorini!