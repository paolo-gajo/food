Per preparare le pizzette di riso cominciate tritando finemenete la cipolla [1]. Versatela in un tegame con un po' d'olio [2] e lasciatela soffriggere pochi istanti prima di versare la passata di pomodoro [3].
Versate un mestolo d'acqua [4], regolate di sale e lasciate cuocere per circa 30 minuti [5]. Nel frattempo versate il riso in una padella con un filo d'olio ben caldo [6].
A questo punto abbassate un po' la temperatura e versate dell'acqua calda, un po' alla volta, per cuocere il riso: ci vorranno 9-10 minuti [7]. Aggiungete un pizzico di sale e versate nel sugo [8] quindi continuate la cottura finché il riso non sarà pronto; a fine cottura aggiungete un pizzico di pepe [9].
Non appena il risotto sarà pronto spegnete il fornello e aggiungete delle foglioline di basilico spezzettate a mano [10] e il Grana Padano DOP grattugiato [11]. Quindi mantecate accuratamente [12].
In una teglia foderata con carta forno versate il risotto [13] e livellate per ottenere uno spessore di circa 1,5 cm [14] e lasciate raffreddare [15].
Con un coppapasta da 10-12 cm ottenete i dischetti [16]. Reimpastate velocemente gli avanzi [17] e stendete nuovamente per continuare a coppare [18].
In totale otterrete 6 dischetti [19]. Lasciate sciogliere il burro in una padella e fate sfrigolare i dischetti [20], quando il primo lato sarà dorato girate i dischetti [21]
e cospargete con la mozzarella tagliata a cubetti [22]. Chiudete con il coperchio [23] e fate cuocere ancora per qualche minuto. Ecco pronte le pizzette di riso, buon appetito [24]!