La crostata ai frutti di bosco è un dolce fresco molto apprezzato, un vero e proprio classico goloso ed elegante, che piace davvero a tutti. Questa crostata, ottima da servire come dessert o come merenda, è formata da un letto di fragrante pasta frolla ripieno di una squisita crema pasticcera. Ma cosa rende questa crostata davvero speciale e irresistibile? Il segreto è proprio il gradevole contrasto che si crea tra il dolce sapore della crema e quello fresco e leggermente acre dei frutti di bosco, da provare anche nella versione tiramisù. Basterà una sola fetta e resterete piacevolmente stupiti della sua bontà!