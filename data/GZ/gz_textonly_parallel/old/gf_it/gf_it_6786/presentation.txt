Il profumo dei dolci appena sfornati è qualcosa di magico... qualcosa che ci invade e ci fa venir voglia di assaggiarne subito una fetta! E' proprio quello che capiterà se preparerete anche voi questo plumcake alla ricotta e confettura di mirtilli: un dolce delizioso, ideale per la prima colazione o per la merenda. Ma se volete trasformarlo in un dessert per il dopo cena basterà accompagnarlo con della salsa inglese o della crema chantilly! Personalizzatelo con la confettura che più amate, sceglietene una di ottima qualità o preparatela a casa con la frutta di stagione! 