Il pasticcio è un piatto unico o secondo piatto ricco e gustoso. Ve ne abbiamo proposte tante varianti tra quello di patate e salsiccia. In questa ricetta vi invitiamo a provare il pasticcio di patate e pancetta, una ricetta ideale per l'autunno, quando cominciano ad abbassarsi le temperature! La salsa besciamella rende le patate morbidissime e l’aggiunta di cipolla e pancetta fa di questo pasticcio un piatto ricco, sostanzioso e saporito. La preparazione del pasticcio di patate e pancetta è molto semplice; dopo aver saltato la pancetta e la cipolla in padella, i diversi sapori si fonderanno insieme alle sottili fettine di patate durante la cottura in forno e sulla superficie del pasticcio si formerà una crosticina croccante e deliziosa che renderà questo piatto davvero invitante!