Per preparare gli sfilati con purea di fave e pancetta iniziate sgranando le fave [1] ed eliminando la buccia esterna più dura [2]. Tritate lo scalogno [3],
mettetelo a rosolare per qualche minuto con un po' di olio extravergine in una padella antiaderente [4], quindi aggiungete le fave [5] e il brodo vegetale [6] e lasciatele stufare per circa 30 minuti.
Una volta cotte, salate e pepate le fave a piacere [7]. Frullate ora le fave con un frullatore ad immersione o un mixer in modo da ottenere una purea omogenea [8]. A questo punto iniziate a preparare gli sfilati. Mettete su uno sfilato la purea di fave [9]. Spalmate la purea avendo cura di lasciare liberi un paio di centimetri per un'estremità, in modo da poter prendere in mano lo sfilato.
Una volta spalmato lo sfilato con la purea di fave, avvolgetelo con una fettina di pancetta [10], sempre lasciando libera un'estremità dello sfilato [11]. Ripetete ora l'operazione con tutti gli sfilati. I vostri sfilati con purea di fave e pancetta sono pronti, non vi resta che servirli! [12]