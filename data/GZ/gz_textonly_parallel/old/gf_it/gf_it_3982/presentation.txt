La carbonara: la prima tappa gastronomica che si è soliti fare durante una visita nella Capitale! Guanciale, pecorino e uova unite al classico spaghetto, sono una vera bontà cremosa e invitante! Ma ci sono tanti modi per prepararla rendendola ogni volta diversa. Vi abbiamo già deliziato con la versione semplice con le patate, quella ai carciofi e pancetta, quella agli asparagi, quella alle verdure e persino quella di mare! Oggi però vi invitiamo a realizzare questo piatto invitante in un'altra versione vegetariana usando un grazioso formato di pasta, le farfalle, che ben si prestano a raccogliere il condimento di uova e zucchine a dadini, usate per dare un sapore più delicato e leggero. La pasta alla carbonara di zucchine è perfetta per chi desidera un gustoso primo piatto vegetariano e per i vostri bambini, che attratti dalla loro forma fantasiosa non noteranno la presenza delle verdure!