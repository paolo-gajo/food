Per preparare le seppie ripiene iniziate lavando e tagliando a pezzetti i pomodori ciliegino [1]; teneteli da parte e dedicatevi a pulire le seppie: staccate delicatamente la testa e i tentacoli dal mantello [2], lavate bene le seppie sotto acqua corrente togliendo la penna di cartillagine e la sacca di inchiostro. Tritate finemente i tentacoli e le teste [3], mentre potete aprire a libro i mantelli delle seppie e tenerli da parte.
In una padella ampia fate soffriggere uno spicchio d'aglio intero [4] (cos√¨ poi potrete toglierlo) con un filo d'olio. Unite i tentacoli e le teste [5], mescolate per far isaporire e dopo qualche istante sfumate con il vino bianco [6]e lasciatelo evaporare.
Cuocete per 5 minuti, poi unite i pomodorini [7], mescolate, salate e pepate a piacere, versate anche il basilico [8] e lasciate cuocere altri 7-8 minuti; poi spegnete il fuoco. Intanto prendete la pagnotta di pane e tagliate via la crosta [9];
frullate la mollica e versatela in una ciotola [10] [11] quindi aggiungete anche 1-2 cucchiai di condimento di pomodori e seppioline prelevato dalla padella [12],
mescolate accuratamente gli ingredienti [13] e con il ripieno ottenuto farcite ciascuna seppia con un cucchiaio di composto [14], poi avvicinate i lembi [15]
e sigillate il mantello con gli stuzzicadenti in modo che in cottura il ripieno non fuoriesca [16]. Ponete le seppie a cuocere in padella dove avevate lasciato parte del condimento [17], allungate con del brodo vegetale [18]. In alternativa potete utilizzare anche della semplice acqua calda.
e lasciate cuocere con il coperchio [19] per almeno 10 minuti, girandole di tanto in tanto: per verificare la tenerezza potete provare a infilzare il mantello con uno stuzzicandenti o i rebbi di una forchetta. Una volta cotte, spegnete il fuoco [20] e servite le seppie ripiene magari accompagnate da un'insalata verde [21]! Si possono consumare anche fredde.