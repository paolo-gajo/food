Con la pasta non si finisce mai di sperimentare, soprattutto perché esistono tantissimi formati per accontentare tutti i palati, anche quelli più esigenti. Accanto a quelli tradizionali di pasta lunga e corta esistono alcuni formati speciali che si prestano a contenere il ripieno come ad esempio i lumaconi, che ricordano proprio un guscio di lumaca rigato, perfetti per le preparazioni al forno. Ecco l’idea per un primo piatto appetitoso: lumaconi con salsiccia e scamorza, cremosa besciamella che avvolge questi bocconcini di pasta farciti con un ragù di salsiccia e dadini di scamorza che conferiscono una nota affumicata alla pietanza. I lumaconi con salsiccia e scamorza sono perfetti per i vostri menu delle feste o anche per i classici pranzi della domenica, dove i piatti ricchi e saporiti sono immancabili! Se volete provare un’altra ricetta gustosa con questo formato di pasta preparate i lumaconi alla parmigiana, una versione originale della classica parmigiana di melanzane.