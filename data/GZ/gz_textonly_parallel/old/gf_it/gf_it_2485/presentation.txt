Uno sfizioso e veloce secondo piatto? Scoprite i bocconcini di tacchino e pancetta, cotti in padella per pochi minuti e sfumati con vino rosso! Dopo aver tagliato la fesa di tacchino, basterà condire ogni piccolo pezzo con un cucchiaio di senape e una foglia di salvia e poi avvolgerlo in due fette sottili di pancetta affumicata. I bocconcini di tacchino e pollo vanno poi in padella con burro e salvia in modo che il tacchino diventi ben tenero e la pancetta croccante.Servite i bocconcini di tacchino e pancetta con una fresca insalata e un contorno di dorate patate al forno: non ne avanzerà nemmeno uno!