Per preparare i bocconcini di tacchino e pancetta, iniziate a tagliare il petto tacchino a tocchetti regolari di circa 1 cm di spessore [1]. Preparate su un tagliere gli altri ingredienti: la senape, le foglie di salvia pulite e le fette di pancetta [2] quindi procedete alla composizione degli involtini. Spalmate sulla superficie superiore di ogni tocchetto di tacchino un cucchiaino scarso di senape [3] e
appoggiateci sopra una fogliolina di salvia [4]. Avvolgete il bocconcino di tacchino con un paio di fettine di pancetta affumicata, fino a ricoprirlo totalmente (5-6).
Continuate così fino a ricoprire tutti i tocchetti di tacchino. Mettete in una padella antiaderente il burro e fatelo sciogliere insieme ad un goccio d’olio, in modo che il burro non bruci, aggiungete una decina di foglie di salvia [8] e lasciatele rosolare un paio di minuti a fuoco basso in modo da non farle bruciare. A questo punto, aggiungete in padella i bocconcini di tacchino [9],
lasciate rosolare un paio di minuti [10] e poi sfumate col vino rosso [11]. Terminate la cottura a fuoco vivace per circa 10 minuti, ricordandovi di girare i bocconcini a metà cottura in modo che risultino ben rosolati anche dall’altro lato [12]. Assaggiate e aggiungete del sale solo se necessario; i vostri bocconcini di tacchino e pancetta sono pronti per essere serviti!