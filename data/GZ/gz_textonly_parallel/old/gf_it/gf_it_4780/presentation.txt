Sicuramente vi sarà capitato almeno una volta di aver sollevato le carote per il ciuffo e aver pensato: cosa ci preparo oggi con queste? Un cruccio per tantissimi nonostante le preziose proprietà nutritive. Dorate, gialle e persino viola, le carote si prestano alle preparazioni più svariate: vellutate, contorni agrodolci, sfiziose torte e persino per preparare uno scenografico e coloratissimo tortino!Ma a tutte queste proposte non potevamo non aggiungere una versione ancora più sfiziosa: i bastoncini di carote fritte. Un antipasto molto semplice e velocissimo, con una panatura croccante e profumata che esalterà al massimo il sapore e la croccantezza di questa deliziosa radice. Per rendere l'antipasto ancora più interessante abbiamo deciso di accompagnare i bastoncini con una ciotolina di confettura di mirtilli rossi. La delicata dolcezza mista alla nota fresca e acidula accompagnerà il sapore della carota sgrassando il palato preparandolo al prossimo boccone. Persino gli amanti delle patatine fritte non sentiranno la mancanza né sapranno dire di no a questi deliziosi bastoncinii di carote fritte.