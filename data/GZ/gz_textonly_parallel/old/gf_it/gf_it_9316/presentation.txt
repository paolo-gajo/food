Carnevale senza chiacchiere non è Carnevale, insieme ad altre specialità come i tortelli, i dolcetti fritti tradizionali non possono mancare! Golose e croccanti sfoglie fritte che inebriano con il loro aroma tutte le panetterie in questo periodo di festa e ci fanno tornare bambini! Ma avete mai provato a farle al forno? Stesso impasto, senza trucco e senza inganno, come abbiamo fatto per le frittelle nella loro versione al forno! Il risultato? Croccanti delizie profumate dal gusto irresistibile! Anche questa versione infatti non vi lascerà scampo: una chiacchiera tirerà l’altra trascinandovi in un vortice di gusto. Voi quale versione preferite dei classici dolci di Carnevale, fritti o al forno?