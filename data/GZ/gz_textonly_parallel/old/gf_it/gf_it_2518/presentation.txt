Direttamente dalla Valtellina lo chef Gianni Tarabini è venuto a trovarci, portando con sé tanti prodotti tipici della zona. Oggi nella nostra cucina ha preparato gli spaghettoni con fonduta di scimudin, un primo piatto davvero gustoso e cremoso che farà leccare i baffi a tutti i vostri ospiti! Lo scimudin è un formaggio a pasta molle tipico della Valtellina e il suo gusto è delicato e dolce. Il suo buonissimo sapore di latte, impreziosito dal Parmigiano, si trasforma in una crema vellutata perfetta per condire gli spaghetti. Ma non è finita qui... gli spinacini freschi saltati velocemente in padella completeranno il piatto insieme ad una cascata di pesteda valtellinese, un mix aromatico che donerà un piacevole profumo al piatto. Allora cosa aspettate? Ecco tutti i passaggi per preparare a casa vostra gli spaghettoni con fonduta di scimudin!