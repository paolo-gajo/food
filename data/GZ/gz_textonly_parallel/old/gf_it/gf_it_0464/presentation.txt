Solo il re del cioccolato poteva rendere unica una torta semplice come questa. Per realizzare la torta Afrika Ernst Knam ha scelto una varietà di cioccolato molto particolare, quello realizzato con le fave di cacao africane. Dopo varie prove, all'interno della cucina di Gualtiero Marchesi, ha dato vita ad una mousse spettacolare, realizzata con solo 2 ingredienti e senza zuccheri aggiunti. E per chi ama la purezza dei sapori ha scelto di creare un dolce interamente al cioccolato, posizionando sotto la mousse una soffice marquise al cioccolato... una sorta di pan di Spagna senza glutine! E se vi abbiamo ingolosito, correte a preparare anche voi la torta Afrika, personalizzandola come più amate: aggiungendo peperoncino o wasabi per una nota piccante, oppure al naturale insieme ai lamponi freschi o ad una salsa al mango come questa! 