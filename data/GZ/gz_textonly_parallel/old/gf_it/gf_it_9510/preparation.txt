Per preparare i biscotti rustici al limone versate in una ciotola la farina 00 [1], la farina di mais [2] e il lievito in polvere [3]. 
Mescolate il tutto [4] e versate al centro sia l'uovo [5] che il tuorlo [6]. 
Unite un pizzico di sale [7], i pezzetti di burro morbido [8] e lo zucchero [9]. 
Aggiungete la scorza grattugiata del limone [10] e il succo di limone [11]. Impastate con le mani [12]. 
L'impasto risulterà leggermente duro, aggiungete anche l'acqua [13] per ammorbidirlo. Impastate ancora [14], poi formate una palla e avvolgetela nella pellicola [15]. Lasciate riposare in frigorifero per 30 minuti. 
Stendete poi l'impasto in modo da ottenere uno spessore da mezzo cm [16]. Utilizzando degli stampini festonati da 6 cm ricavate i biscotti [17] e utilizzando il beccuccio di un sac a poche o uno stampino rotondo grande un paio di cm create un foro al centro di ciascun biscotto [18]. 
Trasferite man mano su una leccarda rivestita con della carta forno [19] e impastate nuovamente gli scarti per formare altri biscotti. Se l'impasto dovesse scaldarsi troppo potete trasferirlo in frigorifero per qualche minuto. Cuocete i biscotti in forno statico preriscaldato a 200° per 15 minuti. Poi sfornate i biscotti [20] e lasciateli raffreddare a temperatura ambiente prima di spolverizzarli con lo zucchero a velo e servirli [21]. 