Voglia di una colazione o una merenda genuina? I biscotti al limone sono perfetti per tutta la famiglia... potrete abbinarli ad una spremuta, un bicchiere di latte o una tazza di tè. Questi piccoli pasticcini sono realizzati con una frolla speciale, resa così fragrante grazie all'aggiunta della farina di mais e così profumata grazie alla scorza del limone. Questi biscotti sono facilissimi da preparare, anche più semplici dei biscotti al burro, basterà versare tutti gli ingredienti in una ciotola e in pochi minuti l'impasto sarà pronto. Il riposo in frigo permetterà al burro di solidificarsi, in modo da ottenere un impasto più lavorabile ed una consistenza migliore! I più golosi potranno immergere questi biscotti rustici al limone nel cioccolato fondente fuso! 