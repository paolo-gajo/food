Per realizzare i fichi ripieni per prima cosa lavate e asciugate delicatamente i fichi. In una ciotola mischiate la robiola con le foglioline di melissa [1], i 10 g d’olio di oliva [2], la scorza di lime [3], sale e pepe
e lavorate il tutto con un cucchiaio [4] fino a ottenere una crema liscia. Trasferite la crema in una sacca da pasticcere [5]. Ora incidete una croce con il coltello sulla parte superiore dei fichi per dividerli in quattro parti [6]
e apriteli delicatamente come se fossero i petali di un fiore (7-8). Disponete i fichi su un piatto da portata [9],
poi spremete su ogni fico un ciuffo di crema di robiola [10] e adagiate una fettina di prosciutto arrotolata [11]. Terminate il piatto aromatizzando con le foglioline di melissa, una spolverata di pepe nero, altra scorza di lime e qualche goccia d’olio di oliva [12]: i vostri fichi ripieni sono pronti per essere serviti!