Per preparare le frittatine di pasta napoletane cominciate dalla besciamella. Mettete a scaldare il latte in un pentolino [1] mentre in una casseruola lasciate sciogliere il burro. Non appena il burro è fuso aggiungete la farina tutto in un colpo [2] e mescolate con una frusta finché il tutto non si compatta [3]. Se dovesse coagulare in fretta non preoccupatevi.
Stemperate poi con il latte caldo versandolo un po’ alla volta e facendo attenzione che non si creino grumi [4]. Una volta stemperato bene il composto aggiungete sale e noce moscata [5] e proseguite la cottura finché non otterrete una crema bella soda. Trasferitela in una ciotola, coprite con pellicola trasparente e lasciate raffreddare a temperatura ambiente [6].
Passate al ripieno. Tagliate il prosciutto a fette, listarelle e infine cubetti di 0,5 cm [7]. Nel frattempo schiacciate uno spicchio d’aglio in camicia [8] e mettete in una padella insieme ad un filo d’olio. Fate insaporire per qualche istante a fuoco medio e poi unite i cubetti di cotto e i piselli [9]
Saltate pochi istanti, regolate di sale, togliete l’aglio e mettete da parte [10]. A questo punto potete cuocere la pasta in acqua bollente e salata [11], abbiate cura di scolarla quando mancano 2-3 minuti dalla cottura. Versatela sul piano da lavoro leggermente unto [12],
poi aggiungete un goccio d’olio [13] e mescolate velocemente per non bruciarvi [14]. Sminuzzate grossolanamente con il coltello e lasciate raffreddare [15].
Quando tutti gli ingredienti saranno a temperatura ambiente, versate la besciamella sulla pasta [16]. Impastate bene con le mani [17] e poi prendetene un pugnetto. Scavate un po’ di spazio al centro [18]
e inserite una manciata di piselli e prosciutto [19]. Richiudete [20] e schiacciate bene bene all’interno di un coppa pasta da 8 cm. In alternativa potete anche modellare a mano. [21].
Man mano sollevate i medaglioni aiutandovi con una palettina e poi disponete su un vassoio con carta forno [22]. Staccate l’anello [23] e ricominciate ottenendo circa 15 pezzi. Quando saranno tutti pronti lasciateli raffreddare in frigorifero per almeno un’oretta o finché non risulteranno ben rassodati [24].
Mettete a scaldare l’olio per friggere e preparate la pastella. In una bacinella versate la farina e stemperate versando l’acqua a filo mentre mescolate con le fruste [25]. Regolate di sale e continuate a mescolare finché non avrete ottenuto una pastella liscia senza grumi [26] e immergete la prima frittatina [27].
Scolate la pastella in eccesso e immergete nell’olio bollente [28] potete aggiungerne delle altre, ma non più di 2 – 3 frittatine per volta. In questo modo la temperatura dell’olio resterà costantemente calda a 180°-190°. Dopo 3-4 minuti dovrebbero essere ben dorate [29], quindi scolate su carta assorbente e continuate a cuocere tutte le altre. Ecco pronte le vostre frittatine di pasta napoletane: buon appetito [30]!