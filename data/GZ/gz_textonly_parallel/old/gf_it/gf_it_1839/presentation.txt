Il caviale di zucchine con crema di gorgonzola è un antipasto originale e saporito, sfizioso da servire a inizio cena, magari accompagnato da un aperitivo fresco…Il gusto deciso e cremoso del gorgonzola si fonde deliziosamente al caviale di zucchine, una delicata crema dalla texture ruvida che ricorda molto quella del caviale propriamente detto, ma tutto a base di verdure, proprio come il caviale di melanzane. Una preparazione da gustare come finger food e servire in graziosi bicchierini, magari con del pane abbrustolito e tagliato a listarelle, per un accompagnamento croccante! Una ricetta ricercata, particolare e dall’aspetto elegante, ma facilissima da realizzare, che vi farà sicuramente fare un figurone con gli amici!