Per preparare la finta maionese senza uova, versate in bicchiere alto (andrà benissimo il bicchiere di plastica del frullatore ad immersione) il latte di soia [2], l’olio di semi di girasole [2], unite un pizzico di sale [3] e
infine un cucchiaio di aceto [4] o limone. Immergete all'interno del bicchiere il frullatore ad immersione [5] e frullate gli ingredienti a velocità media, fino a che il composto non si sarà addensato; ci vorranno pochi secondi. Trasferite la finta maionese senza uova in una ciotolina [6] e servitela ai vostri ospiti! Ricordate che, mantendo le stesse proporzioni, potrete usare anche il latte intero, al posto di quello di soia, e l'olio d'oliva, al posto di quello di semi.
Per preparare la finta maionese senza uova con la barbabietola, per prima cosa tagliate a tocchetti la barbabietola precotta [1]. Procedete come sopra, versando in un bicchiere alto il latte di soia, l’olio di semi di girasole, un pizzico di sale e infine un cucchiaio di aceto o limone, quindi unite anche la barbabietola tagliata a tocchetti (2-3).
Immergete all'interno del bicchiere il frullatore ad immersione [5] e frullate gli ingredienti a velocità media, fino a che il composto non si sarà addensato [5]; ci vorranno pochi secondi. Trasferite la finta maionese con barbabietola in una ciotolina [6] ed ecco pronta la vostra salsa!
Per preparare la finta maionese senza uova con la senape, procedete come sopra preparando la finta maionese nella versione base e trasferitela in una ciotolina [1]. Aggiungete la senape [2], mescolate le due salse ed ecco pronta la vostra finta maionese con senape [3]!
Per preparare la finta maionese senza uova con pomodoro, procedete come sopra preparando la finta maionese nella versione base e trasferitela in una ciotolina. Aggiungete quindi il concentrato di pomodoro [1], mescolate le due salse [2] ed ecco pronta la vostra finta maionese con pomodoro [3]!
Per preparare la finta maionese senza uova con erba cipollina, per prima cosa tritate finemente i fili di erba cipollina [1]. Procedete poi come sopra preparando la finta maionese nella versione base e trasferitela in una ciotolina. Aggiungete quindi l'erba cipollina tritata [2], date una mescolata ed ecco pronta la vostra finta maionese con erba cipollina [3]!