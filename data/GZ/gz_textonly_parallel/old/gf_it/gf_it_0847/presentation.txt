Dire maionese senza uova vi sembra un controsenso? Non pensate che sia possibile? GialloZafferano vi mostra come ottenere una delicata e saporita salsa, da utilizzare come accompagnamento per secondi di pesce, di carne o verdure, con pochi e semplici ingredienti e senza le uova!La finta maionese è una ricetta perfetta per i vegani o gli intolleranti al lattosio e alle uova: una salsa delicata preparata con latte di soia e olio di semi di girasole, insaporita con un pizzico di sale e acidulata con un cucchiaio d'aceto, di vino bianco o balsamico secondo i vostri gusti, oppure con il succo di limone.Una volta preparata la versione base, potrete declinarla in moltissime versioni, aggiungendo gli ingredienti che preferite; noi vi proponiamo quattro varianti: barbabietola, erba cipollina, senape e pomodoro.La finta maionese senza uova è una salsa da servire per dare una marcia in più ai vostri piatti: sbizzarritevi a creare tantissimi abbinamenti con i vostri piatti forti!