Per preparare la tartare di gamberi e anguria iniziate pulendo i gamberi: staccate la testa [1] ed eliminate il carapace [2]. Raccogliete la polpa in una ciotola [3]. 
Tritate grossolanamente i gamberi [4], poneteli in una ciotola e condite con olio [5], sale e il pepe rosa [6]. 
Profumate con la scorza del limone [7], tritate basilico e menta [8] e uniteli alla tartare [9].
Mescolate per insaporire [10]. Conservate i gamberi in frigorifero a marinare, nel frattempo occupatevi dell’anguria: tagliatela a fette di circa 1/2 cm, eliminate la buccia [11] e poi ricavate dei cubetti di circa 1/2 cm [12]. 
Componete ora i vostri bicchieri: ponete la tartare di gambero alla base del bicchiere [13] sopra adagiate l’anguria [14] e guarnite con foglioline di menta e basilico, servite subito la tartare di gamberi e anguria [15].