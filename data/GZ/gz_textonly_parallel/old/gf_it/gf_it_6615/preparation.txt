Per preparare la crostata a strati come prima cosa realizzate la frolla. Versate nella ciotola di una planetaria, dotata di foglia, versate lo zucchero a velo [1], il burro [2], la scorza di limone e i semi che avrete prelevato dal baccello di vaniglia [3]. Lavorate il composto e quando gli ingredienti saranno ben amalgamati 
aggiungete prima le uova intere [4], lasciatele assorbire e poi unite anche i tuorli [5]. Lavorate ancora qualche istante, quindi unite il sale [6] 
la farina [7] e il lievito [8]. Azionate la planetaria e lavorate il tempo necessario per ottenere un composto uniforme [9]. 
Trasferite poi la frolla su un piano [10] e formate un panetto, che dovrete avvolgere nella pellicola [11] e lasciar riposare in frigorifero per un'ora. Trascorso questo tempo dividete il panetto in 4 parti uguali [12]. 
Spolverizzate un piano con poca farina e stendete una porzione di frolla fino ad ottenere uno spessore di 5 mm [13]. Se la temperatura nella stanza dovesse essere molto alta conservate il resto della frolla in frigorifero. Utilizzando un anello da 26 cm ricavate il primo disco di frolla [14] e trasferitelo all'interno di una tortiera a cerniera da 22 cm. Essendo il disco più grande dello stampo si creerà naturalmente un bordo [15] che conterrà la confettura. 
Sistemate 1/3 della dose di marmellata all'interno [16] e spargetela su tutta la superficie della torta [17]. Prendete poi un altro panetto di frolla e come appena fatto stendetelo ad uno spessore di mezzo cm [18] e ricavate un altro disco da 26 cm che dovrete posizionare sulla confettura, facendo aderire bene il bordo allo stampo. 
Ricoprite con metà della marmellata rimasta [19]. Poi ricavate un ultimo disco di frolla da 26 cm spesso mezzo cm e posizionatelo sopra come fatto fin ora, facendo aderire bene i bordi allo stampo [20]. Versate la confettura rimasta e spargetela su tutta la crostata [21]. 
Riprendete poi l'ultimo panetto di frolla rimasto, stendetelo ad uno spessore di mezzo cm e ricavate delle strisce larghe 1 cm e più lunghe del diametro della crostata [22]. Posizionate poi la prima fila di strisce [23] disponendole in maniera parallela e distanziandole tra loro. Ruotate poi lo stampo e realizzate una seconda fila di strisce ruotandole rispetto a quelle di sotto [24]. 
In questo modo ricaverete le classiche losanghe [25]. Con un coltellino eliminate l'eccesso di pasta dai bordi [26]. Utilizzando i rebbi di una forchetta decorate i bordi della crostata a strati, premendo la frolla verso il basso in maniera delicata [17]. 
A questo punto [28], passate alla cottura. Cuocete in forno statico preriscaldato a 180° per 60 minuti, quindi sfornate [29] e lasciate raffreddare completamente prima di sformare e servire la vostra crostata a strati [30]. 