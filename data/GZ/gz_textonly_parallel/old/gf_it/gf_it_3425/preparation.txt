Per preparare i fasolari gratinati aprite i fasolari da crudi [1], raccogliete la loro acqua durante l'apertura [2], staccateli dai gusci, che terrete da parte, e battete i molluschi con un batticarne [3].
Su di un tagliere con un coltello, tritate grossolanamente i fasolari e teneteli in una ciotola (4-5). Filtrate l'acqua raccolta [6] e mettete tutto da parte.
Dedicatevi ora al ripieno: togliete la crosta al pane e tagliate la mollica a pezzi [7]. Ponete la mollica in un mixer e tritatela quindi amalgamatela con il prezzemolo tritato [9]
il Grana Padano DOP [10], l'aglio schiacciato [11] e il pepe: mescolate bene con un cucchiaio, amalgamando il tutto con due cucchiai d'olio. Infine aggiungete un po’ alla volta il liquido dei fasolari [12],
fino ad ottenere un composto cremoso [13]. Con la carta stagnola create delle striscette che piegherete a cerchio e posizionerete sotto ogni guscio dei fasolari [14], a fare da supporto per stare dritti. Posizionate i gusci su di una leccarda ricoperta da un foglio di carta forno [15].
Ora aggiungete un cucchiaio di fasolari tritati in ogni guscio [16] e ricoprite ognuno con un cucchiaio di composto di pane [17]. Infornate a 200 ° per 25 minuti poi, trascorso questo tempo, alzate la temperatura al massimo e accendete il grill per 5 minuti fino a quando si formerà la crosticina dorata in superficie [18]. I fasolari gratinati saranno pronti per essere portati in tavola!