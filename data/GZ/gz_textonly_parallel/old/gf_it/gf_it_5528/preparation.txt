Per realizzare le albicocche in sfoglia per prima cosa tagliate a piccoli cubetti la scamorza [1], poi lavate e asciugate con cura le albicocche, dividetele a metà [2] ed eliminate il nocciolo interno [3].
Con un coppapasta del diametro di 10 cm ritagliate 6 dischi dal rotolo di pasta sfoglia (4-5). Adagiate metà albicocca al centro della sfoglia con la parte tonda rivolta verso il basso [6]
e farcite l’incavo con i cubetti di scamorza [7], poi richiudete con l’altra metà di albicocca [8]. A questo punto richiudete il disco di sfoglia intorno al frutto sovrapponendo i lembi [9]
su tutti i lati [10] e pressate leggermente la pasta per sigillare la chiusura [11]. Ora adagiate le albicocche su una teglia rivestita con carta da forno e spennellate la superficie con il tuorlo sbattuto con il latte [12].
Create dei fori in cima utilizzando i rebbi di una forchetta [13]. Ora mescolate i semi di lino con i grani di pepe rosa [14] e guarnite le albicocche [15].
Le albicocche in sfoglia sono pronte per la cottura [16]: cuocete in forno statico preriscaldato a 200° per 15-18 minuti sul ripiano centrale, fino a doratura. Una volta pronte, sfornate le albicocche [17] e lasciatele intiepidire leggermente prima di servirle [18].