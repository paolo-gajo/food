Per preparare la pasta per la pizza iniziate versando la farina nella ciotola della planetaria [1]. Aggiungete il lievito [2] e 100 grammi d’acqua, quindi azionate la planetaria con il gancio montato a velocità medio bassa [3].
Procedete aggiungendo l’acqua poco per volta, avendo cura di aspettare che la dose precedente sia stata ben assorbita dalla farina [4]. Una volta versati circa i 3/4 dell'acqua aggiungete il sale [5] e continuate ad impastare. Aggiungete il resto dell’acqua sempre a filo e lasciate lavorare fino ad ottenere un composto liscio ed omogeneo [6].
A questo punto aggiungete l’olio gradatamente (come avete fatto con l’acqua) [7]. Quando l’olio è stato completamente assorbito, estraete l’impasto dalla planetaria e modellatelo con le mani fino ad ottenere una palla [8]. Inseritelo in una ciotola capiente leggermente unta [9].
Coprite con pellicola o con un canovaccio pulito e mettete a lievitare nel forno con la luce accesa [10]. Attendete che l’impasto abbia almeno raddoppiato il suo volume (1,5 h), meglio triplicato (2,5/3 h) e procedete alla stesura delle pizze [11]. Una volta che l’impasto avrà lievitato, trasferitelo sulla spianatoia e dividetelo in 4 parti uguali [12].
Fate con ognuno delle palline[13]. Coprite con un canovaccio pulito e lasciate riposare per 30 minuti [14]. Ungete leggermente con un filo d’olio 4 teglie da pizza di 30 cm di diametro. Posizionate al centro della teglia una pallina di impasto [15].
e cominciate a schiacciare dal centro verso l’esterno, tirando i leggermente i lati se necessario [16]. Se la pasta risulta troppo elastica e tende a tornare alla forma che aveva prima, mettete da parte la pizza che state stendendo e procedete a stenderne un’altra, facendo così riposare la precedente. Cercate di distendere la pasta su tutta la superficie della teglia [17]. A parte, in una ciotola capiente, versate la salsa di pomodoro e conditela con sale, olio e origano [18].
Versate un mestolo abbondante di salsa al pomodoro sulla base della pizza [19] e spargetela con un movimento circolare, ricoprendo quasi tutta l’area, lasciando solo un bordo di circa 1,5 cm [20]. Tritare grossolanamente la mozzarella e posizionatela sulla pizza [21].
Aggiungete ora il mascarpone aiutandovi con un cucchiaino [22]. Lasciate riposare la pizza farcita per una decina di minuti [23] e infornate a 250°C per 12/15 minuti in forno statico (altrimenti basteranno una decina di minuti a 230°C in forno ventilato). Nel frattempo tritate leggermente le noci con un coltello [24].
Una volta sfornata la pizza aggiungete le noci appena tritate [25] e le fettine di speck [26]. Servite la pizza mascarpone speck e noci ben calda! [27]