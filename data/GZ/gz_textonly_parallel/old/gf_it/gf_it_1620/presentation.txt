I biscotti sablés sono deliziosi biscottini rotondi, dal gusto avvolgente e molto facili da preparare. I biscotti sablés sono realizzati con un impasto di burro, che deve essere di ottima qualità per poter sprigionare tutto il suo profumo, zucchero e farina. L’impasto non prevede uova ma la presenza del burro e dello zucchero rendono questi biscotti sabbiosi, come dice il nome stesso, cioè friabili e granulosi. I biscotti sablés sono di origine francese e possono essere aromatizzati con la cannella o altre spezie, oppure possono essere preparati con il burro salato per creare un contrasto tra dolce e salato davvero unico!