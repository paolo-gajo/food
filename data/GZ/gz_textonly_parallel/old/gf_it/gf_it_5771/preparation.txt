Iniziate a preparare la crema ponendo la ricotta in una ciotola capiente, incorporate quindi la panna fresca [1], quanto basta per ammorbidirla leggermente e mescolate bene. Preparate un trito con il prezzemolo [2] , il timo e la maggiorana e unitelo alla crema di ricotta, aggiungete anche l’erba cipollina [3].
Riducete le fette di capocollo in piccoli quadratini [4] e incorporateli alla crema di ricotta ed erbe [5]. Aggiustate di sale e aggiungete pepe bianco secondo i vostri gusti.Ponete la crema di ricotta alle erbe e capocollo in una ciotolina [6], decorandola con una fettina di capocollo e qualche filo di erba cipollina e servite con i Torcelli “La Bottega di Olivia&Marino”.