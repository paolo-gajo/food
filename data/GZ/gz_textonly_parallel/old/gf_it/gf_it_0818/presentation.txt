Le verdure grigliate sono un contorno salutare, colorato e molto saporito, in quanto la semplice grigliatura ne preserva il gusto e ne esalta tutto il sapore e la bontà. Le verdure vengono mondate, tagliate a rondelle e poi cotte su di una piastra rigata: una volta pronte, potete gustarle al naturale oppure condirle con dell’olio e prezzemolo, a seconda dei gusti. Le verdure grigliate sono un ottimo contorno per accompagnare piatti di pesce e di carne, una pietanza gustosa ideale anche per un pic-nic o per una gita fuori porta. Ma soprattutto è una versione diversa dalle solite verdure in padella.