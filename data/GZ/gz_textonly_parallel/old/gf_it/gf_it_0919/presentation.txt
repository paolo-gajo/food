Lo spezzatino di vitello con i funghi è un secondo piatto di carne molto saporito e facile da preparare.Per prepararlo abbiamo usato ottimi funghi champignon, reperibili tutto l’anno, ma potete sostituirli con funghi di stagione, scegliendo tra quelli che più vi piacciono, come porcini, gallinacci, prataioli, ecc... Lo spezzatino di vitello coi funghi è un ottimo secondo piatto già comprensivo di contorno: una pietanza completa e gratificante, da gustare anche come piatto unico. Proprio come lo spezzatino di maiale con lenticchie speziato, una variante sfiziosa e originale!