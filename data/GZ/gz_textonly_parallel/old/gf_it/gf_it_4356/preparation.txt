Per realizzare il risotto zucchine e scamorza, per prima cosa preparate il brodo vegetale e tenetelo in caldo. Nel frattempo tagliate gli ingredienti che vi serviranno: riducete il cipollotto a rondelle sottili [1] e dividete le zucchine in quarti per il lungo [2] e poi a triangolini [3].
Scaldate un giro d’olio in una casseruola, poi aggiungete il cipollotto [4] e soffriggete per un paio di minuti. Versate il riso [5] e fatelo tostare per un altro paio di minuti mescolando continuamente [6].
A questo punto unite anche le zucchine [6], salate [7] e aggiungete un mestolo di brodo caldo alla volta per portare a cottura il riso, aspettando che venga completamente assorbito prima di aggiungerne altro [8].
Nel frattempo tagliate la scamorza a cubetti molto piccoli [10]. Quando il riso sarà cotto e all’onda, spegnete il fuoco e insaporite con il pepe [11] e il prezzemolo tritato [12].
In ultimo aggiungete la scamorza [13] e mescolate finché non risulterà bella filante [14]. Impiattate, condite con un filo d’olio a crudo e servite subito il vostro risotto zucchine scamorza [15]!