Per preparare la scarola imbottita potrete cominciare mondando quest’ultima togliendo le foglie più esterne e conservando quelle più tenere [1] e incidere con una croce la base [2] lavatela per bene e sgocciolatela; intanto lasciate insaporire l’aglio nei 40 g di olio [3] in una padella capiente, così da prepararle entrambe,
e non appena l’olio sarà ben caldo aggiungete le scarole [4] insieme ad un pizzico di sale, coprite e lasciate stufare per circa 20 minuti coprendo con un coperchio [5]; ogni tanto giratele da entrambe i lati così da non farla bruciare [6].
Intanto passate alla preparazione della farcia, quindi mettete in ammollo l’uvetta [7] in acqua fredda fate lo stesso per dissalare i capperi, tenendoli in ammollo per 30 minuti cambiando l'acqua almeno 2 volte; su un tagliere sminuzzate le alici [8], poi lavate e sminuzzate il prezzemolo [9]
Poi in una nella padella versate gli altri 40 grammi di olio extravergine d'oliva insieme all'altro spicchio d'aglio [10], lasciate insaporire qualche istante e poi togliete quest'ultimo e versate il pangrattato [11], lasciate abbrustolire qualche minuto e poi aggiungete le olive nere denocciolate [12].
Aggiungete i capperi dissalati, come spiegato in precedenza, [13] e insieme ai pinoli [14] e ai filetti di acciughe sminuzzati [15],
dopodiché aggiungete anche il prezzemolo sminuzzato precedentemente [16], strizzate l’uvetta e versatela in padella [17] e poi aggiustate di sale [18]
e di pepe [19], infine date una bella mescolata [20]; non appena il composto sarà amalgamato potrete spegnere la fiamma e lasciarlo intiepidire raccogliendolo in un recipiente e aggiungendo poi il pecorino grattugiato [21].
A questo punto la scarola sarà pronta, quindi lasciatela intiepidire qualche istante e poi apritela nel mezzo molto delicatamente [22] e sistemate il composto di pangrattato proprio al centro [23], facendo molta attenzione che il composto non fuoriesca [24].
Sempre con molta delicatezza, chiudete la scarola [25], infine sistematela nella pirofila insieme al liquido di cottura [26] e cuocete in forno preriscaldato a 180° per 35- 40 minuti circa. Trascorso il tempo la scarola imbottita è pronta [27], non vi resta che servirla!