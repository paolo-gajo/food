Per preparare le scorze di arance candite tagliate le arance non trattate e con la buccia spessa a spicchi [1], poi con un coltello togliete la polpa [2]. Tagliate la buccia a striscioline di 0,5 cm di larghezza, seguendo il verso degli spicchi [3].
Una volta terminato ricaverete circa 300 g di scorza [4]; fate bollire le scorze in un pentolino con abbondante acqua per 5 minuti [5]. Scolatele [6] e
fatele raffreddare in una ciotola piena di acqua fredda e ghiaccio [7]. Scolate le scorze [8] e ponetele in una pirofila [9].
Mettete sul fuoco un pentolino con l’acqua [10] e lo zucchero semolato [11]; fate sciogliere il tutto per ottenere uno sciroppo, dopodiché aggiungete le scorze precedentemente bollite [12].
Fate sobbollire le scorze nello sciroppo per almeno due ore a fuoco dolce. Quando saranno pronte [13], ricoprite il pentolino con la pellicola trasparente [14], praticando dei fori con un coltello [15]. Fate riposare il tutto per 1 notte, poi ripetete la stessa operazione anche il giorno successivo. Se lo sciroppo si è ridotto preparatene dell'altro, utilizzando la metà degli ingredienti usati in precedenza, cuocete sempre per 2 ore, coprite con la pellicola forata e lasciate raffreddare.
Una volta pronte [16], potete decidere di utilizzare le vostre scorze di arance candite subito per guarnire i vostri dolci, ad esempio torte e mousse [17], oppure conservarli: in questo caso, mettete i canditi nel vaso di vetro [18] insieme allo sciroppo. Chiudete immediatamente e mettete i barattoli in acqua bollente, spegnete e lasciate per 20-40 minuti; raffreddate delicatamente l’acqua di cottura per evitare lo sbalzo termico e la cottura dei canditi. Le vostre scorze di arance candite sono pronte per essere servite e gustate!