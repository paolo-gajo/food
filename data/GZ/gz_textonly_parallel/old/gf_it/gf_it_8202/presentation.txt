Pizza o tatin? Nessun “aut-aut” questa volta bensì l’incontro curioso tra la tradizionale tarte tatin da dessert e la diva dello street- food: la pizza. Ispirati da queste ricette classiche abbiamo realizzato un’invitante pizza tatin dai sapori semplici ma appetitosi: un colorato e ghiotto mix di pomodorini e succulenti anelli di cipolla rossa che rilasceranno in cottura tutto il loro gusto agrodolce. Ad avvolgere questo invitante ripieno una morbida pasta brisè, gustosa sostituta del classico impasto lievitato. La pizza tatin è una ricetta accattivante last-minute, in pochissimo tempo porterete in tavola un antipasto insolito e curioso che conquisterà tutti i palati!