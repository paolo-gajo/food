Per realizzare la pizza tatin per prima cosa lavate tutti pomodorini e tagliateli a metà [1]. Mondate e affettate sottilmente la cipolla [2]. In una padella da 28 cm di diametro, adatta anche alla cottura in forno, versate l’olio di oliva [3],
adagiate i pomodorini in modo che la parte tagliata sia a contatto con il fondo [4], poi distribuite anche gli anelli di cipolla [5], spolverizzate con lo zucchero di canna [6] salate , pepate
e cuocete a fuoco medio alto per 5 minuti con il coperchio [7]. Poi togliete il coperchio e proseguite la cottura per altri 5 minuti. Trascorso questo tempo, attendete altri 5 minuti per lasciar intiepidire la padella, quindi adagiate la sfoglia di pasta brisè sulla padella per coprire interamente il condimento [8], ripiegate la pasta lungo tutto il brodo [9].
Trasferite la padella in forno preriscaldato ventilato a 200° per circa 10 minuti o il tempo necessario a far dorare la pasta in superficie [10]. A cottura ultimata capovolgete la tatin su un piatto di portata [11], guarnite con fior di cappero [12],
foglioline di basilico fresco [13] e stracciatella [14]. Servite la vostra tatin ben calda [15].