Per realizzare i kipferl alla vaniglia ponete le mandorle nel mixer con metà dello zucchero [1] e tritatele non troppo finemente per realizzare la granella classica [2], In una ciotola setacciate la farina, unite la granella di mandorle [3], incorporate la restante metà dello zucchero semolato e
aromatizzate con i semi della bacca di vaniglia [4]. Poi unite il burro freddo a pezzetti [5], le uova [6].
Impastate gli ingredienti a mano velocemente [7] fino ad ottenere un composto omogeneo e compatto, formate un panetto [8], avvolgetelo con la pellicola trasparente [9] e lasciatelo rassodare in frigorifero per 2 ore.
Trascorso il tempo di riposo prendete il panetto [10] dividetelo in pezzetti da circa 15 gr ciascun [11], arrotolate i pezzetti per creare dei filoncini spessi ½ cm lunghi circa 10 cm [12],
ripiegate i filoncini per creare dei ferri di cavallo [13], con queste dosi otterrete circa 50 biscotti. Adagiate i biscotti su una rivestito di carta da forno [14] e poneteli a rassodare ancora 30 minuti in frigorifero. Trascorso il tempo di riposo cuocete i kipferl in forno statico preriscaldato a 170° per 20 minuti (o forno ventilato a 150° per 15 minuti). A cottura ultimata sfornate i biscottini , lasciateli raffreddare su una gratella [15] e poi cospargete la superficie con lo zucchero a velo.