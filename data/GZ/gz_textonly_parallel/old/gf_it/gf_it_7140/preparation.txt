Per preparare i bicchierini di caponata con tonno e tzatziki cominciate dalla caponata. Tagliate il cappello della melanzana, affettatela [1] e ottenete dei cubetti di 1 cm [2]. Scaldate una padella con dell’olio e friggete i cubetti per circa 5 minuti, mescolando di tanto in tanto [3].
Non appena saranno abbrustoliti scolateli su carta assorbente [4]. Nella stessa padella poi versate ancora un giro d’olio e scaldate insieme agli spicchi d’aglio, il cipollotto mondato e affettato sottilmente [5], i pomodorini datterino divisi a metà [6].
Condite con sale e pepe [7] e zucchero di canna [8]. Mescolate e lasciate sciogliere lo zucchero, dopodiché sfumate con l’aceto. Lasciate cuocere a fuoco dolce per 5 minuti [9].
Nel frattempo tritate al coltello i capperi dissalati, le olive verde denocciolate; tenete un attimo da parte [10]. Fate lo stesso con mandorle e pinoli [11] e tostateli poi in un’altra padella, facendo molta attenzione a non bruciarli [12].
Mettete anche questi da parte e infine occupatevi del sedano. Pelatelo superficialmente con un pelapatate, per eliminare i filamenti [13]. Infine tagliate a rondelle [14]. A questo punto i pomodorini dovrebbero essere cotti, spegnete il fornello, scartate l’aglio [15],
e unite i cubetti di melanzane [16]. Aggiungete anche il sedano [17], olive e capperi sminuzzati [18],
mescolate e lasciate intiepidire [19]. Nel frattempo occupatevi del tonno. Tagliatelo a striscioline [20] e poi a cubetti molto piccoli [21].
Radunate i pezzetti in una ciotola e grattugiate la scorza di limone [22], il sale in fiocchi e mescolate [23]. Passate allo tzatziki. In un recipiente versate lo yogurt greco, il basilico spezzettato a mano, il succo di limone [24].
Versate anche 2/3 del mix di mandorle e pistacchi tostati [25]. Poi affettate sottilmente il cetriolo, tagliate in 4 parte le fettine, ottenendo così 4 triangoli [26] e unite al composto. Mescolate delicatamente [27].
Ecco avete tutto pronto, passate alla composizione. Sul fondo di un bicchiere versate prima la caponata, poi il tonno [28], lo yogurt greco e un po’ del mix di frutta secca tostata [29]. Continuate così con tutti gli altri e i vostri bicchierini di caponata con tonno e tzatziki sono pronti per essere serviti con un bel ciuffetto di basilico [30]!