Stanchi dei soliti stuzzichini? Oggi vi proponiamo una ricetta spagnola: gamberi aglio e peperoncino. I gamberi aglio e peperoncino sono una preparazione semplice e veloce, servita in Spagna come tapa, o spuntino, durante gli aperitivi. Preparare i gamberi aglio e peperoncino è davvero semplicissimo: basterà cuocere i gamberi in padella con olio, aglio e peperoncino rosso fresco e alla fine insaporirli con del pepe nero macinato. Servite la tapa gamberi aglio e peperoncino appena pronti, a piacere potete accompagnarli con della fresca insalata o della maionese.