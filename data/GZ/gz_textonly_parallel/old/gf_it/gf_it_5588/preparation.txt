Per preparare la crostata alle nocciole con ganache al fondente e amarene iniziate dalla frolla al cacao e nocciole. Nel mixer versate tutti gli ingredienti. Cominciate da farina e burro [1], farina di nocciole [2], cacao amaro in polvere [3]
le uova [4], lo zucchero a velo [5], la pasta di nocciole [6]
un pizzico di sale e i semi di vaniglia [7]. Azionate il robot fino a quando il composto non risulterà ben amalgamato o avrà formato una palla [8]. Trasferite sul piano da lavoro [9]
e lisciate ottenendo un panetto [10]. Avvolgete il panetto nella pellicola trasparente e mettete a riposare in frigorifero per un’ora [11]. Trascorso il tempo recuperate la frolla, togliete la pellicola e tirate l’impasto su una spianatoia leggermente infarinata. Aiutatevi con il matterello [12]
per ottenere un disco spesso circa 6 mm e grande abbastanza per foderare uno stampo con disco rimovibile di 23 cm [13]. Quindi eliminate gli eccessi spingendo il matterello sui bordi dello stampo [14] e bucherellate la base coi rebbi di una forchetta [15].
Sistemate sulla frolla un foglio di carta forno e all’interno dei pesetti, o dei legumi secchi, [16] e cuocete in forno caldo 30 minuti a 180° [17], poi eliminate la carta forno coi pesetti e proseguite la cottura per altri 10 minuti [18].
Una colta cotta la base lasciatela raffreddare completamente [19] prima di passarla sul piatto da portata [20]. Intanto occupatevi del resto. Scolate le amarene raccogliendo 100 g di sciroppo in una ciotolina [21] 
quindi spostate le amarene scolate [22] e sminuzzate il cioccolato per passare alla ganache [23]. In un pentolino versate lo sciroppo di amarene [24],
la panna [25] e scaldate quasi fino al bollore. Quindi spegnete il fornello e aggiungete subito il cioccolato mentre mescolate con una frusta [26]. In questo modo il cioccolato fonderà con la temperatura ancora molto calda [27].
Versate la ganache sulla frolla che intanto avrete trasferito sul piatto da portata, guarnite con le amarene e lasciate rassodare in frigorifero per 6-8 ore [29]. Trascorso il tempo necessario affinché il tutto si compatti la vostra crostata alle nocciole con ganache al fondente e amarene sarà pronta per essere gustata [30].