Il couscous con piselli e gamberi è un piatto saporito, veloce e facile da preparare. Il couscous è un alimento di derivazione nordafricana e mediterranea, costituito da semola di grano duro ridotta in grani finissimi, condita in moltissime varianti: verdure stufate, frutti di mare, carne. Noi oggi lo prepariamo con piselli cotti in una leggera salsa di pomodoro e un soffritto di cipolla e gamberi freschi saltati in padella. Ottimo sia da servire caldo, in delle tajine monoporzione, che da presentare freddo come portata di un buffet.