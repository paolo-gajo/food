Per preparare il tronchetto di Natale innevato cominciate dalla pasta biscotto. In una planetaria versate le uova a temperatura ambiente, l’essenza di vaniglia e azionate le fruste a velocità media, dopo pochi istanti aggiungete lo zucchero in più riprese [1]. Lasciate gonfiare per 10/15 minuti. Non appena il composto scrive [2] spegnete le fruste e setacciate la farina [3],
mescolate con una spatola dal basso verso l’alto per incorporare senza smontare [4]. Quindi versate l’impasto su una leccarda da 30x38 cm già imburrata e foderata con carta forno [5]. Livellate accuratamente e passate alla cottura [6]:
la pasta biscotto cuoce in forno già caldo a 220°, per circa 8-9 minuti [7]. Quando è pronta ribaltatela su un foglio di carta forno e lasciatela raffreddare [8], dopo sarà sufficiente staccare il foglio con estrema delicatezza [9].
Nel frattempo occupatevi della crema. Lasciate fuori dal frigo lo yogurt una decina di minuti. Mettete in ammollo la gelatina in acqua fresca [10]. Intanto scaldate i 20 g di panna in un pentolino, facendo attenzione che non inizi a bollire. Quando sarà a temperatura scolate la gelatina e mescolate subito affinché si sciolga [11]. Versate il composto appena ottenuto nella ciotola con lo yogurt [12]
mescolate accuratamente [13]. Passate alla panna, versatela in un recipiente largo, aggiungete lo zucchero a velo [14] e montate con le fruste: partite a velocità bassa e aumentate progressivamente mentre si gonfia. Ottenete un composto montato ma non troppo [15].
grattugiate la scorza di limone [16] e incorporate insieme al composto di yogurt [17] con molta delicatezza, con movimenti dal basso verso l'alto [18].
Pareggiate la pasta biscotto rifilando i bordi e versate ¾ della crema [19] avendo cura di lasciare scoperto un centimetro dai bordi [20]. Cominciate ad arrotolare aiutandovi con la carta forno [21].
Sigillate bene e riponete in frigorifero a rassodare per almeno un paio d'ore insieme alla ciotola con la crema avanzata [22]. Trascorso il tempo togliete la carta forno e tagliate due pezzi in trasversale, uno un po’ più lungo dell’altro [23]. Appoggiate la parte centrale del tronco sul piatto da portata e le due estremità in maniera sfasata, così da rappresentare in maniera realistica un ciocco [24]
Recuperate la crema, diluitela con pochissima panna, giusto quella necessaria per ammorbidirla appena [25] e glassate il tronchetto [26] avendo cura di non ricoprire la parte che sembra l’interno del tronco [27].
Cospargete la superficie con il cocco rapè [28] e riponete in frigo ancora una mezzora. Infine guarnite con bacche di ribes e qualche aghetto di rosmarino [29]. Ecco pronto il vostro tronchetto di Natale innevato: auguri [30]!