Crosby nella sua famosissima White Christmas sognava un Natale imbiancato e, ammettiamolo, è il sogno di tantissimi svegliarsi la mattina e trovare la propria città sotto un manto di candida neve. Questa dolce sensazione, mista a un pizzico di romanticismo e di nostalgia, sicuramente è nell'immaginario di tutti. Non è vero? Probabilmente manca soltanto un ultimo tocco: il classico caminetto acceso! Ecco adesso che avete in mente questo bellissimo scenario, siete pronti per fare un passo avanti e materializzare il tronchetto di Natale innevato. La ricetta di oggi infatti è la versione imbiancata del classico dolce delle feste, per tutti gli inguaribili romantici e nostalgici che vorrebbero proprio quella magia di cui abbiamo parlato. A dirla tutta l'avevamo già proposto in versione salata ma stavolta dovevamo proprio concederci una dolce coccola. Infatti protagonista del nostro tronchetto di Natale innevato è il meraviglioso connubio di cocco e limone che crea una vera poesia in bocca, permettendo al dolce e all'acido di danzare armonicamente sulle vostre papille. Una semplice pasta biscotto, una crema allo yogurt alla panna e per finire una caratteristica decorazione: il tronchetto di Natale innevato è pronto per l'effetto wow. Un dolce che sicuramente sorprenderà tutti quest'anno se lo presenterete come centro tavola per conquistare la famiglia. Non dimenticate di ascoltare le canzoni giuste mentre gustate questa prelibatezza!