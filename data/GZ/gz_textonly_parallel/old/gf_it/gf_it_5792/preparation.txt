Per preparare la pasta brisè mettete nel mixer dotato di lame la farina [1], il burro a pezzi freddo di frigo [2], un pizzico di sale [3] e frullate il tutto per qualche secondo. 
Poi aggiungete l'acqua ghiacciata [4] e lavorate l'impasto ancora per 1-2 minuti [5] fino a che si sarà compattato. Trasferitelo su una spianatoia [6],
lavoratelo con le mani giusto per qualche istante [7]. Avvolgete il panetto nella pellicola [8] e lasciate riposare in frigorifero per almeno 40 minuti prima di utilizzare la vostra pasta brisè [9]. 