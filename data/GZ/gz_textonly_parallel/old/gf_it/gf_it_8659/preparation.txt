Per preparare la torta salata occupatevi prima delle verdure. Lavatele bene. Sbucciate la cipolla, tagliatela a fette e tritatela grossolanamente [1]. Passate alla zucchina, spuntatela e tagliatela prima a metà e poi a cubetti [2]. Adesso tagliate a metà il peperone giallo, eliminate i semi e i filamenti interni [3], 
tagliatelo prima a falde e poi a pezzi grandi circa 2 cm [4]. Fate la stessa cosa con il peperone rosso [5]. Prendete una melanzana, eliminate le estremità e tagliatela prima a fette [6] 
e poi a cubotti [7]. Tagliate i pomodorini in quarti [8]. Versate in un tegame un filo d'olio, aggiungete la cipolla e lasciatela rosolare per un paio di minuti [9].
Aggiungete in padella i peperoni [10], le zucchine le melanzane [11]. Mescolate e lasciate cuocere per un paio di minuti [12].
Aggiungete anche i pomodorini [13] e mescolate ancora [14]. Salate [15], pepate 
e aggiungete le foglioline di timo [16]. Cuocete per altri 5 min a fuoco vivace. Le verdure dovranno risultare ancora croccanti. A questo punto spegnete il fuoco e lasciate raffreddare per almeno 10 minuti. Srotolate delicatamente la sfoglia e trasferitela all'interno di uno stampo da 28 cm [17]. Bucherellate la base con i rebbi di una forchetta [18] 
e trasferite le verdure ormai fredde all'interno [19]. Aggiungete l'Edamer grattugiato utilizzando le maglie più larghe della grattugia [20] e richiudete l'eccesso di pasta dei bordi verso l'interno, sul ripieno [21]. 
Aggiungete ancora qualche fogliolina di timo. Cuocete la torta salata in forno statico preriscaldato a 200° per 35 minuti nel ripiano centrale. Poi sfornate [23] e lasciate intiepidire prima di tagliare e servire [24]. 