Per realizzare i crostini con ricotta e marmellata di peperoncini iniziate dalla preparazione della marmellata: Lavate e asciugate i peperoni, togliete loro il picciolo, tagliateli a metà nel senso della lunghezza ed eliminate i filamenti bianchi interni, i semi [1] e tagliateli a pezzetti [2]; procedete nello stesso modo con i peperoncini: eliminate il picciolo, tagliateli a metà nel senso della lunghezza ed eliminate i semi [3],
infine tagliate a pezzetti anche i peperoncini [4]. Ponete i peperoni e i peperoncini a pezzetti in una casseruola aggiungete lo zucchero semolato [5], il sale e il vino [6] e cuocete a fuoco molto basso.
Coprite la pentola con un coperchio [7], avendo cura di lasciare uno sfiato per il vapore, e fate cuocere per circa un’ora. Trascorso il tempo necessario [8] , spegnete il fuoco e passate il tutto al passaverdura [9], soffermandovi a lungo sulle bucce, in modo da fare fuoriuscire più polpa il possibile
Quando avrete terminato di passare al setaccio i peperoncini otterrete una polpa omogenea mettete il composto sul fuoco basso e, rimestando [10] e schiumando spesso se necessario (ovvero eliminando la patina bianca che si può formare in superficie durante la cottura), fate cuocere per un’altra mezz’ora. Quando la marmellata di peperoncini sarà densa [11], prelevate un po’ di composto con un cucchiaino e lasciatene cadere una goccia su un piatto che deve restare compatta , questa è la prova che la vostra confettura è pronta. Tagliate a fette la baguette [12],
disponete le fette su una teglia rivestita con carta da forno condite con un filo di olio di oliva [13] e fateli tostare in forno preriscaldato a 180° per 5 minuti per ottenere dei crostini croccanti [14]. Con una mandolina tagliate a scaglie la ricotta stagionata [15].
Farcite i crostini tostati con un cucchiaio di marmellata di peperoncini [16], poi guarnite la metà con le scaglie di ricotta stagionata [17] e la restante metà con la ricotta fresca [18].I crostini con ricotta e marmellata di peperoncini piccanti sono pronti per essere sgranocchiati.