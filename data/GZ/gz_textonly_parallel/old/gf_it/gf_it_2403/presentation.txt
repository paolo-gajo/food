Preparate la valigia, oggi si va in Croazia! Le cozze alla busara vi trasporteranno rapidamente in uno dei ristorantini in riva al mare di questa splendida terra. La "busara" chiamata anche "buzara" è un modo di cuocere pesci e molluschi... non si sa con esattezza da cosa derivi questo termine. Alcuni suppongono che la busara sia una pentola di ferro, utilizzata per preparare il pranzo a bordo dei pescherecci, mentre altri sostengono che derivi dal dialetto "busaria", che significa inganno; l'inganno starebbe nel fatto che i pescatori utilizzavano pomodoro e vino per arricchire le pietanze, come nel caso degli scampi alla busara. Di questo piatto esistono infinite varianti molto diffuse anche in Friuli e in Veneto, rosse o bianche, come la ricetta che vi presentiamo noi oggi! L'aggiunta del pangrattato assorbirà tutti i profumi e il sughetto delle cozze per rilasciare una piacevole cremina!