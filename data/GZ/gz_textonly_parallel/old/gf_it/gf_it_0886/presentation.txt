La Piña colada è un long drink a base di rum bianco, succo d’ananas e latte di cocco: un cocktail dolce, aromatico, dissetante e molto gustoso. Per renderlo più ricco e corposo abbiamo preferito utilizzare l’ananas fresco frullato, un piccolo accorgimento che renderà il vostro drink molto più buono! La piña colada è un cocktail estivo e versatile, adatto a mille occasioni, dalla cena in terrazza con le amiche all’aperitivo fatto in casa dopo una giornata di mare. Chi resisterà alla tentazione di un sorso d’estate tropicale, con tutto il gusto del prodigioso frutto dallo scenografico ciuffo verde?