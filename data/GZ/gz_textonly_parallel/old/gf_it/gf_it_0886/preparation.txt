Per preparare la piña colada, per prima cosa tagliate l’ananas a metà [1] e poi nel senso della lunghezza per ricavare il quarto che vi occorre [2] (potete utilizzare il resto dell’ananas per altre fresche preparazioni come l’ananas e prosciutto, gli spiedini di ananas e salmone al limone o l’insalata con gamberi nell’ananas). Operate poi un taglio per staccare il cuore legnoso dal quarto di ananas [3].
Con un coltello affilato separate la polpa dell’ananas dalla buccia [4], poi tagliate la polpa a fette spesse [5]. Trasferite la polpa dell’ananas nel bicchiere del mixer [6],
versate nel bicchiere il latte di cocco [7], quindi frullate tutto fino ad ottenere una crema consistente [8]. Con un apposito misurino versate nella crema di ananas e cocco il rum bianco [9].
Trasferite il cocktail nel bicchiere da servizio [10]. Separate il ciuffo dalla fetta di ananas che avete utilizzato per il cocktail, e tagliatelo a metà nel senso della lunghezza [11]. Incidete la base del ciuffo [12]
in modo da poterlo collocare sul bordo del bicchiere come guarnizione [13]. Aggiungete infine la ciliegina per completare la decorazione [14]. Il vostro cocktail piña colada è pronto per essere degustato [15]!