Per preparare la bruschetta con fichi e crudo dolce tagliate la pagnotta di pane ottenendone quattro fette di eguale spessore [1]. Scaldate una griglia e tostate il pane alcuni minuti per ciascun lato (2-3). Tenete le bruschette da parte.
Ora dedicatevi alla crema di formaggio. Sciacquate l’erba cipollina e tritatela finemente [4]. Unitela in una ciotola alla robiola [5] ed amalgamate bene gli ingredienti [6].
Regolate di sale e pepe [7] e tenete da parte. Procedete con la preparazione dei fichi: sciacquateli, tagliateli a metà ed ogni metà in tre parti [8]. Spennellateli con del miele su tutta la superficie [9].
Disponeteli sulla griglia ben calda [10]: cuoceteli alcuni secondi per lato avendo cura di girarli con delle pinze da cucina [11]. Ora tutto è pronto per comporre le bruschette. Prendete una fetta di pane, spalmatevi sopra della crema di robiola ed erba cipollina [12].
Adagiate due fettine di prosciutto crudo al centro della fetta di pane [13] ed intorno delle fettine di fico [14]. Ripetete l’operazione per le altre fette di pane. La vostra bruschetta con fichi e crudo dolce è ora pronta per essere servita [15]!