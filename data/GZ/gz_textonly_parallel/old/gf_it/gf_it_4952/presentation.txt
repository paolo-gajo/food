A chi non piace la focaccia? Soffice o fragrante, semplice o farcita, integrale o di farro, è la nostra passione in tutte le sue versioni! Qui vi presentiamo una variante davvero irresistibile: la focaccia al rosmarino con capperi e olive. Ad ogni morso scoprirete tutti i sapori che arricchiscono questa soffice focaccia: il gusto aromatico del rosmarino, le note intense delle olive taggiasche e il tocco acidulo dei frutti di cappero, un tripudio di aromi tutto mediterraneo che conquisterà anche i palati più esigenti. Preparate delle porzioni generose di focaccia al rosmarino con capperi e olive perché ci sarà la corsa all’ultima fetta!