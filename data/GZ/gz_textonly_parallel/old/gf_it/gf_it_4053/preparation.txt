Mettete in ammollo le lenticchie, in acqua fredda per almeno 12 ore ( o per quanto indicato dalla confezione).Trascorso il tempo dell'ammollo, iniziate a mondare le verdure, e riducete in dadolata abbastanza piccola le carote, dopo averle pelate, il sedano (senza le foglie), le patate e le zucchine [1]. Fate scaldare l'olio con l'aglio in una casseruola dai bordi alti; tritate finemente la cipolla [2] e aggiungetela in padella [3];
fatela stufare dolcemente e poi aggiungete tutte le verdure [4], tranne le lenticchie. Fate cuocere per circa 10 minuti a fuoco dolce mescolandole con un cucchiaio di legno; quando si saranno intenerite, aggiungete anche le lenticchie [5] ben scolate dall'acqua di ammollo, le foglie di alloro e i chiodi di garofano [6],
versate anche il cumino in polvere [7] e regolate di sale; in ultimo versate l'acqua calda [8], o brodo vegetale, portate dolcemente a bollore, coprite con un coperchio e fate cuocere a fuoco dolce per circa 2 ore, o fino a che le lenticchie siano ben cotte e tenere (ma non sfatte); eventualmente aggiungete altra acqua se la zuppa dovesse asciugarsi troppo. Prima di servire, togliete le foglie di alloro ed eventualmente anche i chiodi di garofano e impiattate ben caldo [9].