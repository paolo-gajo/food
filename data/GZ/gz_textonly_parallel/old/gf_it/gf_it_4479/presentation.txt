Due sapori delicati si uniscono alla perfezione per dar luogo ad un primo raffinato molto invitante: i tagliolini salmone e piselli. Un piatto dai colori brillanti, ideale per la stagione primaverile e per le giornate più calde, in cui si ha voglia di assaporare un buon piatto di pasta. I tagliolini, ruvidi e porosi, raccolgono alla perfezione il condimento a base di salmone croccante e teneri piselli, creando un abbinamento molto delicato e gradevole al palato. Quando terra e mare si incontrano il successo è garantito: grandi e piccini se ne innamoreranno!