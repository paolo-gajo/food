Per preparare il panforte come prima cosa versate in un pentolino lo zucchero e il miele [1]; poi mescolate [2] fino a farlo sciogliere [3]. 
A questo punto trasferite in una ciotola di pyrex [4]. Unite sia il cedro candito [5], che l'arancia candita [6] 
e le mandorle [7]. Mescolate il tutto [8], quindi incorporate anche la farina [9] 
continuando a mescolare con un cucchiaio [10]. Non preoccupatevi se l'impasto risulterà troppo tenace, è normale. A questo punto aggiungete il pizzico di cannella [11], i chiodi di garofano macinati finemente [12], il coriandolo 
e la noce moscata in polvere [13]. Mescolate ancora il tutto, a mano se vi resta più comodo, per amalgamare bene gli ingredienti [14]; dovrete lavorarlo piuttosto energicamente. A questo punto imburrate uno stampo a cerniera del diametro di 20 cm [15] 
e appoggiate il foglio di ostia sul fondo [16]. Poi ritagliate una striscia di carta forno, dello spessore dello stampo e della stessa lunghezza della circonferenza: utilizzatela per rivestire l'intera circonferenza dello stampo (17-18). 
Rovesciate il composto all'interno dello stampo [19], poi immergete un cucchiaio in una ciotolina d'acqua e con il dorso livellate la superficie del dolce, continuando a bagnarlo al bisogno: bagnando il cucchiaio non avrete problemi a pressare la superficie del dolce per distribuire l'impasto uniformemente su tutta la teglia (20-21). 
Spolverizzate il panforte con circa 10 g di zucchero a velo (22-23), dovrà risultare perfettamente ricoperto. Cuocete in forno statico preriscaldato a 220° per circa 10 minuti. Trascorso questo tempo sfornate il panforte [24] e lasciatelo intiepidire solo per alcuni minuti; non dovrà essere freddo perchè altrimenti non riuscirete a sformarlo.
Dopo di che, sformate il panforte [25], togliete la carta forno e spolverizzate nuovamente con lo zucchero a velo [26], prima di servirlo [27].