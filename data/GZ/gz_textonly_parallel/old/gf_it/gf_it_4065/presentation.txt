Una parola che non manca mai nei pranzi estivi è: insalata. Non parliamo solo di insalata verde, ma anche di pasta, riso e, per offrire qualcosa di diverso, insalata di farro. In questa ricetta vi proponiamo l'insalata di farro con verdure! Un piatto leggero, completo, ricco e soprattutto fresco, perfetto anche per un pic-nic. Abbiamo condito il farro con tante verdure diverse e dei golosi dadini di provola. Potrete ovviamente variare gli ingredienti scegliendo altre verdure di vostro gradimento e realizzare, per esempio, anche una gustosa versione invernale!