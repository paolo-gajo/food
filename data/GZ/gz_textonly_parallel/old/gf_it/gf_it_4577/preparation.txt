In una ciotola versate la farina 00 [1], unite anche quella di grano saraceno, quindi aggiungete le uova, il sale e l’acqua: cominciate aggiungendone 80 grammi e mano a mano il resto, perché potrebbe essere necessario aggiungerne un po' di meno rispetto a quella indicata [2], mescolate bene con una frusta ottenendo una pastella liscia e omogenea [3], che deve risultare densa e staccarsi dal mestolo formando delle grosse gocce (regolatevi di conseguenza con l’acqua da aggiungere). Lasciate riposare l’impasto per 10 minuti in un luogo fresco.
Nel frattempo mettete sul fuoco una pentola contenente acqua per lessare gli spatzle e portatela ad ebollizione. Mettete la pastella nell’apposito attrezzo [4] che avrete posizionato sopra la pentola colma di acqua bollente e fate fuoriuscire gli spatzel, che cadranno nell’acqua sottostante. (5-6)
Mettete in una padella la pancetta affumicata [7] e fatela rosolare a fuoco dolce in modo che diventi ben dorata e butti fuori parte del grasso in essa contenuto: una volta dorata, aggiungete la panna fresca, il pepe macinato [9] e poi, non appena la panna sfiorerà il bollore, spegnete il fuoco. Non appena gli spatzel riaffioreranno fateli cuocere per un minuto, poi scolateli e uniteli al condimento in padella [9], facendoli saltare per un minuto. Impiattate gli spatzel e serviteli immediatamente.