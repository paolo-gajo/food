Le tortine alle carote sono degli squisitissimi dolci, morbidi e leggeri, il cui ingrediente fondamentale è la carota. Il sapore delicato delle carote che entra in contrasto con il gusto più deciso della scorza d'arancia rende le tortine alle carote un dolce buonissimo e particolare che piacerà sicuramente anche ai vostri bambini.Le tortine alle carote sono dei dolci che possono essere serviti in tutte le occasioni come per esempio per il buffet di festa oppure sono ottime per la colazione o la merenda dei bambini. Provate anche la versione in formato maxi con la ricetta della nostra torta Camilla, oppure la variante senza uova!