Dimenticate il tradizionale plumcake della colazione, quello che vi proponiamo in questa ricetta è un dolce irresistibile che nasce dall’abbinamento di due ingredienti molto usati in pasticceria: le arance e il pistacchio, si tratta del plumcake bigusto al pistacchio e arancia. L’arancia, che con la sua scorza profumata conferisce una nota agrumata all’impasto e il pistacchio , con il suo gusto deciso e inconfondibile, danno vita ad un impasto dal sapore unico. Un abbinamento goloso racchiuso in un plumcake dall’aspetto accattivante, una golosa ricopertura di ganache che nasconde un impasto dall’effetto marmorizzato che si scoprirà al taglio della prima fetta, per rendere ancora più scenografico il plumcake bigusto al pistacchio e arancia.