Per preparare la crostata morbida al caffè, preparate quest'ultimo con la moka (ne serviranno 50 g); una volta pronto fate intiepidire. Per la base versate le uova in una ciotola, unite zucchero e sale [1]. Montate il tutto con le fruste elettriche [2] fino a che le uova non risulteranno spumose. Ci vorranno circa 6 minuti. A questo punto continuando a montare unite l'olio di semi [3] 
e il caffè oramai tiepido [4]. Lavorate ancora per pochi attimi [5] e spegnete lo sbattitore. Aggiungete poi la farina setacciata [6], 
incorporatela con le fruste [7] e unite in ultimo anche il lievito [8]. Azionate di nuovo le fruste fino ad ottenere un composto liscio ed omogeneo [9]. 
Imburrate uno stampo furbo da 28 cm e versate l'impasto all'interno [10]. Cuocete in forno statico preriscaldato a 180° per 30 minuti. Fate la prova dello stecchino, sfornate la torta [11] e lasciatela raffreddare intiepidire. Nel frattempo preparate la crema. In una ciotola versate il mascarpone, il caffè solubile [12] 
e 80 g di zucchero a velo [13]. Mescolate il tutto fino ad ottenere una crema liscia [14] e riponete in frigorifero. Capovolgete la torta in un piatto da portata e lasciatela raffreddare completamente [15]. 
Una volta fredda riprendete la crema e spargetela in tutta la cavità del dolce [16]. Montate poi la panna con i restanti 50 g di zucchero a velo (17-18) e trasferitela in una sacca da pasticcere senza bocchetta. 
Spremete poi dei ciuffi affiancandoli su tutta la superficie della torta [19] e guarnite con i chicchi di caffè [20]. La crostata morbida al caffè è pronta da servire [21]. 