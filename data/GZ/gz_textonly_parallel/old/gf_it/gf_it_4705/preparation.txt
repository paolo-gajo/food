Tagliate il melone in due parti uguali, seguendo le naturali linee che lo solcano ed estraete i semi interni aiutandovi a eliminarli con un cucchiaio [1]; con uno scavino a forma di semisfera, ricavate tante palline di melone [2]. Tagliate il feta in quadrati di circa 2 cm di lato [3].
Prendete 12 stecchini per spiedini e cominciate con l’infilzare su uno di essi una pallina di melone, seguita da un paio di foglie di rucola piegate in due [4] e poi un quadratino di feta [5] seguito da due fogli di rucola piegate. Riprendete ad infilzare una pallina di melone e completate così la sequenza iniziale fino ad avere sullo stecchino tre palline di melone e tre quadratini di feta intervallati da foglioline di rucola. Procedete in questo modo fino ad realizzare in tutto 12 spiedini [6]. Se vi avanzerà qualche ingrediente, potete utilizzarlo per guarnire il piatto di portata in cui adagerete gli spiedini (almeno 3 a testa se si tratta di antipasto).