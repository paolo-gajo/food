Per realizzare le frittelline di mele e ricotta per prima cosa tagliate a metà le mele [1], eliminate il torsolo centrale [2] e sbucciatele. A questo punto riducetele a cubetti di circa 1 cm [3].
Versate in una ciotola la ricotta ben scolata dal suo siero, il miele [4], l’uovo intero [5] e mescolare con una frusta [6].
Aggiungere ora il latte [7], il lievito setacciato [8] e la farina [9].
Mescolate per incorporare questi ingredienti e poi aromatizzate l’impasto con la scorza di limone grattugiata [10] e quella di arancia [11]. Unite i cubetti di mela [12]
E mescolate per distribuirli all’interno dell’impasto. Il composto è pronto per la cottura [13]. Ponete sul fuoco un tegame dal bordo alto e versate all’interno l’olio di semi. Scaldate l’olio e quando avrà raggiunto 130° immergete un cucchiaio di impasto [14]. Cuocete poche frittelle alla volta per circa 8 minuti [15] e quando diventeranno dorate,
scolatele su un vassoio rivestito con carta assorbente [16] e lasciatele intiepidire. Per finire passatele nello zucchero [17] e servite ben calde le frittelline di mele e ricotta [18].