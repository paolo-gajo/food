Per realizzare gli arancini di spaghetti iniziate dalla preparazione del ragù di carne: in una padella antiaderente fate sciogliere, a fuoco basso, il burro con poco olio [1], quindi aggiungete la cipolla finemente tritata [2] e fatela rosolare per pochi minuti. Quando la cipolla sarà appassita unite la carne macinata e fatela rosolare a fuoco vivace per 5 minuti [3];
Poi aggiungete il vino e lasciate sfumare [4]. Diluite il concentrato di pomodoro in poca acqua [5] e unitelo alla carne [6], mescolate bene, aggiustate di sale e pepe e continuate la cottura per 20 minuti a fuoco moderato.
Quando la carne sarà quasi cotta e il sugo si sarà addensato unite i piselli surgelati [7] e terminate la cottura mescolando spesso per non far attaccare gli ingredienti al fondo della pentola [8]. Una volta pronto, fate raffreddare il ragù di carne e piselli e mettetelo in una ciotola coperta da pellicola, quindi riponetelo in frigorifero. Portate ad ebollizione abbondante acqua salata e fatevi cuocere gli spaghetti [9].
Nel frattempo sciogliete lo zafferano in polvere con poca acqua di cottura ed aggiungetelo alla pasta [10]. Quando gli spaghetti saranno cotti (consigliamo di non scolarli al dente), scolateli e metteteli in una teglia con dell’olio, per non farli attaccare [11]. Lasciateli raffreddare completamente, quindi conditeli con burro [12];
E parmigiano grattugiato [13], aggiustate di sale ed unite i tuorli [14]. Amalgamate per bene tutti gli ingredienti e procedete a tagliare grossolanamente la pasta, aiutandovi con delle forbici da cucina [15].
Coprite ora la teglia con la pellicola e riponetela in frigorifero per una notte [16]. Trascorso il tempo indicato estraete la pasta e il ragù dal frigorifero, quindi tagliate a dadini la scamorza [17]. Iniziate a comporre gli arancini prendendo un po’ di spaghetti e formando una palla, con due dita create un buco al centro [18];
E aggiungete un cucchiaino di ragù [19] e qualche pezzettino di formaggio [20]. Sempre aiutandovi con la pressione delle mani richiudete l’arancino e ponetelo su un vassoio. Procedete allo stesso modo fino a formare tutti gli arancini.
Coprite il tutto con la pellicola e mettete in frigorifero per una decina di minuti. Nel frattempo preparate la pastella mettendo in una ciotola farina, acqua e un pizzico di sale [23]. Con una frusta amalgamate tutti gli ingredienti, fino a formare un composto liquido e senza grumi [24].
Fate scaldare l’olio per friggere ed inizate a passare, ad uno ad uno, gli arancini prima nella pastella e poi nel pangrattato [25]. Quando l’olio sarà ben caldo cominciate a friggerli per 5-6 minuti al massimo [26], o fino a quando si dorerà la panatura (per verificare che l’olio sia arrivato a temperatura fate la prova dello stecchino: immergete la punta di uno stecco di legno nell’olio, se vedere che comincerà a friggere allora sarà sufficientemente caldo). Lasciate scolare gli arancini su un vassoio ricoperto con carta assorbente in modo che perdano tutto l’olio in eccesso [27]. Quindi i vostri arancini di spaghetti saranno pronti per essere gustati!