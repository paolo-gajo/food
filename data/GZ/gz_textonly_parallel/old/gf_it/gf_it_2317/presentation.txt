Le cose fatte in casa sono molto più buone, genuine e anche più economiche. Se volete prepararvi un fantastico panino, seguite la nostra ricetta degli hamburger di carne fatti in casa e sentirete che differenza! Noi abbiamo utilizzato macinato di manzo di ottima qualità con cui si possono creare 3 gustose varianti di medaglioni di carne: classici, alle erbe e al formaggio. Poi sta a voi aggiungere il resto! Cheddar, insalata e cetriolini per il classico cheeseburger all’americana, oppure toma, patate e salsa verde per una sfiziosa versione alla piemontese… e a questo punto perché non realizzare con le vostre mani anche il pane? E se quelli di carne non fossero abbastanza potete sempre preparare quelli di pollo! Scatenate la fantasia e raccontateci il vostro panino dei sogni, ovviamente con hamburger di carne fatto in casa!