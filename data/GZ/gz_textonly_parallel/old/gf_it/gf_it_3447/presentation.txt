Le crocchette di pollo con piselli, sono una ricetta molto sfiziosa da servire come antipasto o secondo piatto. Le crocchette vengono preparate con pollo e piselli bolliti e mescolati alle uova e Grana Padano, così da formare deliziose polpettine da friggere! Le crocchette sono buone se mangiate calde ma altrettanto gustose da fredde, e possono sicuramente piacere anche ai bambini. Potete accompagnarle per esempio con un’insalata a formare un secondo piatto completo e possono essere una valida alternativa alle classiche polpette di carne, oltre ad un modo alternativo di gustare i filetti di pollo!