Per preparare le crocchette di pollo e piselli, cominciate versando tutti gli ortaggi ed il rosmarino in una pentola con abbondante acqua fredda [1]. Non appena l'acqua sfiora il bollore, aggiungete il petto di pollo [2] lasciandolo sobbollire per 10-12 minuti [2]. Dopodiché unite anche i piselli [3] lasciandoli cuocere per circa 5 minuti.
Scolate il pollo, sistemandolo su un tagliere [4] e poi scolate anche i piselli tenendoli da parte [5]. Tagliate in pezzi il petto [6]
e versatelo in un frullatore [7] per sbriciolarlo [8] e trasferite in una ciotola. Procedete poi tagliando il prezzemolo con un coltello, rendendolo molto fine [9]
Nella ciotola con il pollo sbriciolato, andate ad aggiungere le foglioline di timo separandole dal rametto [10]. Unite anche il prezzemolo [11] e poi il Grana Padano grattugiato e le uova leggermente battute [12].
Aggiungete anche i piselli che avete tenuto da parte [13], aggiustate di sale e di pepe [14] e cominciate ad impastare con delicatezza, per mantenere integri i piselli, tutti gli ingredienti [15]. 
Ottenete un impasto compatto [16] e passate a formare le crocchette [17]: basterà prelevare un po' di impasto e modellarlo tra le mani, per ottenere un filoncino di circa 5-6 centimetri. Man mano adagiate le crocchette su un vassoio con carta forno. In un recipiente rompete le uova e battetele velocemente con una forchetta [18]
e passateci una crocchetta alla volta [19]. Raccoglietela con una forchetta e ripassatela nel pangrattato [20]: di volta in volta disponete nello stesso vassoietto le vostre crocchette impanate [21].
Scaldate abbondante olio di semi in un tegame e, quando sarà a 180°, immergete pochi pezzi alla volta [22] in questo modo la temperatura resterà costante evitando che i pezzi si impregnino d'olio. Cuocete per pochi minuti, fin quando non saranno ben dorate [23]. Quindi scolate le vostre crocchette di pollo e piselli su un vassoio con carta assorbente e servitele ancora caldissime [24]!