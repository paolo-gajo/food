Ma chi l’ha detto che con il pancarrè si possono preparare solo i toast? Ve lo dimostriamo con una ricetta ricca e saporita: i cestini di pancarrè ripieni, piccoli cestini monoporzione farciti con ragù aromatico e morbida ricotta, il tutto avvolto da morbide fette di pancarrè e guarnito con sfiziosi pomodorini secchi sott’olio. I cestini di pancarrè ripieni sono un antipasto gustoso, perfetto per arricchire i buffet delle feste o per iniziare una cena con un antipasto originale.