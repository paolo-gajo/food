Vi sarà capitato più di una volta di andare a caccia di torte con pochi ingredienti facili e veloci, di quelle semplici da colazione o merenda, nutrienti e golose, ed ecco che noi veniamo in vostro aiuto con una proposta gustosa e aromatica: la torta all’arancia. Soffice e profumata, la torta all’arancia sprigionerà tutto il suo aroma di agrumi in cottura. Da ogni stanza grandi e piccini accorreranno, impazienti di gustarne una fetta, anzi due! Una volta provata non potrete più farne a meno e direte addio alle merendine confezionate per lasciare spazio a questa delizia soffice all'arancia fatta in casa! Abbinate anche una crema all'arancia, per una combo perfetta! E per un gusto ancora più dolce, provate la versione che combina note agrumate con le mele: torta melarancia!