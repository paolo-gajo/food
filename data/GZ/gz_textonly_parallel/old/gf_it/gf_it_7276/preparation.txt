Per preparare i cartocci di pizza cominciate dagli ingredienti della farcia. Quindi affettate e tagliate a pezzettini il salame piccante [1], grattugiate il caciocavallo e tenete in disparte [2], sminuzzate anche i pomodori sott’olio [3] e olive.
Quando avrete tutto pronto passate alla pasta di pizza, già pronta. Tagliate l’impasto in 4 pezzi da 100 g ciascuno [4] e appiattite con le mani sul piano leggermente infarinato [5]. Ottenete una sfoglia sottile 6-7 mm [6].
Quindi cominciate a farcire nel centro con salame [7], olive denocciolate e i pezzetti di pomodori secchi [8]. Poi aggiungete un po’ di ricotta sgranandola a mano [9].
il basilico spezzettato a mano e il caciocavallo che avete grattugiato [10], un filo d’olio [11] e procedete a chiudere le estremità portandole verso l’alto [12].
Congiungete bene le estremità e stringetele utilizzando dello spago da cucina [13]. Il primo cartoccio è pronto, continuate con gli altri. Ungete una pirofila [14] e sistemate i cartocci [15].
Ungete con un filo d'olio la superficie dei cartocci di pizza [16]. I cartocci pizza sono pronti per la cottura: cuocete in forno statico, già caldo, a 230° per circa 15 minuti [17]. Una volta terminata la cottura, sfornateli; non vi resta che gustarli ben caldi [18].