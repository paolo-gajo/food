Per preparare la torta soffice alle fragole come prima cosa lavatele ed eliminate il piccolo [1]. Trasferitele in un contenitore alto e stretto, aggiungete il succo di limone [2], frullate con un mixer ad immersione [3] e tenete da parte. 
Fondete il burro a fuoco dolcissimo e lasciate intiepidire. Versate le uova in una ciotola capiente e iniziate a montarle con le fruste elettriche aggiungendo lo zucchero poco alla volta [4]. Dovrete ottenere un composto chiaro e spumoso [5]. A questo punto setacciate direttamente all'interno sia la farina [6], 
che il lievito [7]. Amalgamateli all’impasto, mescolando con una spatola dal basso verso l'alto e delicatamente anche in senso orario [8]. Aggiungete metà della purea di fragole [9]
e mescolate ancora con la spatola [10]. Unite poi il burro fuso ormai tiepido [11] e continuate a mescolare fino ad ottenere un composto liscio ed omogeneo. Imburrate uno stampo a cerniera del diametro di 20 centimetri e versate l'impasto al suo interno [12]. 
Versate sopra la purea di fragole rimasta [13] e con una forchetta create un effetto marmorizzato [14] [15]. Cuocete in forno statico preriscaldato a 180° per circa 55 minuti.
Sfornate [16], fate intiepidire e sformate. Poi spolverizzate con lo zucchero a velo [17] e servite la vostra torta soffice alle fragole [18]. 