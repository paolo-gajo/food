Voglia di una torta soffice ricca di frutta e perfetta da gustare a colazione o a merenda? Allora prepariamo insieme la torta soffice alle fragole, con un effetto scenografico che conquisterà tutta la famiglia! Le fragole, frullate e aggiunte all'interno dell'impasto rilasceranno tutta la loro dolcezza e il loro gusto. Ma quello che rende speciale questa torta è l'effetto marmorizzato, tutto da scroprire! I suoi colori e i suoi profumi ci riportano subito alla bella stagione e alle merende in terrazza, magari insieme a cheesecake, bicchierini, tiramisù e altre prelibatezze alle fragole! Accompagnate questa torta con una pallina di gelato alla vaniglia o della crema inglese per un dessert completo e goloso. La torta soffice alle fragole vi accompagnerà per tutta la giornata, sta a voi scegliere il vostro momento preferito per gustarla! 