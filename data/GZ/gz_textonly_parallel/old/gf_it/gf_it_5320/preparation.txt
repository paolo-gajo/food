Per preparare i muffin alle nocciole come prima cosa versate le uova in una ciotola [1]. Iniziate a montarle con uno sbattitore elettrico e nel frattempo aggiungete lo zucchero di canna [2]. Continuate a montarle fino a che non saranno gonfie e spumose [3]. 
Versate poi il burro fuso [4], il sale [5] e mescolate ancora con le fruste [6]. 
Setacciate poi direttamente nella ciotola la farina 00 [7] e il lievito [8]. Incorporatele al resto degli ingredienti sempre utilizzando le fruste elettriche [9]. 
Quando saranno completamente assorbiti [10], versate una parte di latte [11], mescolate e aggiungete la farina di nocciole [12]. 
Versate il latte rimasto [13] e mescolate ancora con le fruste. Unite poi la granella di nocciole [14] e mescolate con una spatola [15]. 
Trasferite il composto ottenuto all'interno di una sacca da pasticcere [16] e utilizzatelo per riempire 12 pirottini [17]. Decorate con la granella di nocciole [18],
e con le nocciole intere. Infornate i muffin in forno statico preriscaldato a 180Â° per 35 minuti nel ripiano centrale. Poi sfornate [20], lasciate intiepidire e servite i vostri muffin alle nocciole [21]! 