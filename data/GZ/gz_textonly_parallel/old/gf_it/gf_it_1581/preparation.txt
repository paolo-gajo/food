Per realizzare la torta rovesciata alle banane iniziate a preparare l’impasto: ponete le uova intere in una ciotola, unite lo zucchero [1] e la scorza di limone [2] , montate gli ingredienti con le fruste elettriche fino ad ottenere un composto spumoso e chiaro [3],
aggiungete anche lo yogurt greco [4]. Setacciate le farine [5] e poi aggiungete il lievito [6].
Unite le polveri all’impasto un cucchiaio alla volta [7], mescolate con la frusta elettrica per amalgamare il composto [8]. Intanto preparate il caramello, versate in un pentolino con il fondo spesso lo zucchero semolato e l’acqua [9],
scaldate a fuoco moderato per sciogliere lo zucchero [10] e farlo dorare per creare il caramello, ruotate di tanto in tanto il pentolino per mescolare. Intanto in un altro pentolino sciogliete il burro [11], quando il caramello sarà scurito, unite il burro fuso [12]
spegnete il fuoco e tenete da parte [13] (data la presenza del burro, il carammello non si solidificherà). Sbucciate le banane, tagliatene una a cubetti e le restanti a rondelle con un taglio diagonale [14]. Prendete una teglia del diametro di 22 cm imburratela e foderate il fondo con la carta da forno. Distribuite sopra le banane a rondelle adagiandole una accanto all'altra, leggermente sovrapposte, iniziando dal perimetro fino a rivestire tutto il fondo della tortiera [15].
Versate sopra le banane il caramello [16] e poi dopo aver aggiunto le banane a cubetti all'impasto[17], versate anche il composto nella teglia [18].
Cuocete la torta in forno statico a 170° per 35 minuti (o in forno ventilato a 150° per 25 minuti). A cottura ultimata sfornate la teglia [19] e lasciatela intiepidire appena per 5 minuti, poi capovolgetela su un piatto da portata, estraete la teglia ed eliminate delicatamente il foglio di carta da forno dalla base [20]. La vostra torta rovesciata alle banane è pronta per essere gustata [21].