Il frappè ai frutti di bosco è una gustosissima bevanda preparata con ingredienti genuini come frutta fresca, latte e ghiaccio. La consistenza cremosa di questa bevanda è ideale per rinfrescarsi nei giorni più caldi! Una bibita molto simile al frappè ma meno cremosa è il frullato, che si distingue per l'aggiunta dell'acqua al posto del latte; proprio per questo il frappè è considerato più nutriente e indicato in particolar modo per i più piccoli! Preparate questo frappè ai vostri bambini per merenda al posto della solita frutta accompagnandolo con una bella cannuccia colorata: sarà un successo! Proponete ai vostri bambini anche il frappè alla fragola e il frappè alla banana!