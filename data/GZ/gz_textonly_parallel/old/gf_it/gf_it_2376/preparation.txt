Per preparare gli spinaci alla romana mettete in ammollo l’uvetta in una ciotolina d’acqua tiepida per almeno mezz'ora [1]; nel frattempo mondate gli spinaci e lavateli sotto l’acqua fresca corrente, quindi scolateli bene [2]. Fate sciogliere il burro in una padella antiaderente [3],
unite gli spinaci [4], salateli [5] e lasciateli ammorbidire per qualche minuto a fuoco moderato, coperti da un coperchio [6].
A questo punto scolate bene l’uva passa, strizzatela [7] e unitela agli spinaci [8], aggiungete i pinoli [9], mescolate, aggiustate di sale. Fate saltare il tutto per un paio di minuti e i vostri spinaci alla romana sono pronti!