Per preparare i fichi con pecorino iniziate da quest'ultimo: grattugiatelo [1] e tenetelo da parte. In un pentolino versate la panna [2], scaldatela, poi versate il Pecorino grattugiato [3], mescolate. 
Versate anche l'acqua [4] e continuando a mescolare aspettate che il formaggio sia completamente sciolto. Insaporite con pepe macinato al momento [5] e del rosmarino tritato finemente [6]. Spegnete il fuoco e tenete da parte la fonduta. 
Prendete i fichi, lavateli bene e asciugateli. Eliminate con un coltello il picciolo [7] e tagliateli a metà [8]. Condite con sale, pepe macinato al momento [9]. 
Condite anche con un filo d'olio [10]. Scaldate una griglia sul foco e quando sarà ben calda adagiate i vostri fichi all'interno [11]. Grigliate i fichi per 1 minuto, quindi girateli [12] e attendete un altro minuto. 
Trasferite i fichi su un piatto, adagiate sopra un cucchiaio di fonduta [13] e guarnite non pezzi di noci pecan [14] e aghetti di rosmarino [15].