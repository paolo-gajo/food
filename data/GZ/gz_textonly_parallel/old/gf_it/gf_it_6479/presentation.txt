Direttamente dai ricettari della nonna ecco una ricetta della tradizione popolare, immancabile in tutte le famiglie: il polpettone! La versione che vi proponiamo qui ha un con cuore filante di scamorza affumicata che rende il classico polpettone ancora più succulento. Servite il polpettone tagliandolo a fette e cospargendolo con la saporita salsa ottenuta dal proprio fondo di cottura che lo renderà ancora più appetitoso. Il polpettone con cuore di scamorza è un secondo piatto versatile, da gustare caldo durante il pranzo della domenica ma anche perfetto da consumare freddo in un pic-nic.