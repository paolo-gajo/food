I rotolini di zucchine in sfoglia sono un antipasto sfizioso, ideale da servire come aperitivo raffinato. Con striscioline di pasta sfoglia, fettine di zucchine e scamorza come fossero petali, realizzerete delle graziose roselline, friabili e gustose da accompagnare magari ad una flute di prosecco. Per rendere il ripieno ancora più gustoso potreste arricchirlo con prosciutto cotto, crudo o fettine di speck oppure potreste variare la scelta proponendo anche delle simpatiche roselline di melanzane!