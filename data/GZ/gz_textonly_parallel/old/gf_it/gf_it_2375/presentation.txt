Delle innumerevoli varietà di dolci che esistono, la crostata è speciale e quella al cioccolato è nel cuore di tutti. Oggi la rivisitiamo con la crostata al cioccolato ruby! Cosa ha di speciale questo cioccolato? Ruby, tradotto dall'inglese rubino, indica la varietà di questo particolare cioccolato. Le fave di cacao ruby hanno un colore rosso, il cioccolato  che ne deriva, a seguito delle lavorazioni, diventa rosa. Le sue note fruttate tendenti all'acidulo sono perfette per trasformarsi in una vellutata ganache, che merita il podio di bontà assieme alla classica al cioccolato fondente e quella al latte! Questa bellissima quanto semplice crostata con cioccolato ruby conquisterà il palato (e l'attenzione) dei vostri ospiti. Non vi resta che mettervi subito all'opera!