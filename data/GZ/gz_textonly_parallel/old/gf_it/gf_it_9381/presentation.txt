Grazie all'impasto di base delle crepe, o crespelle, è facile ottenere tantissime idee sia dolci che salate! Le crespelle al prosciutto sono l'esempio di come trasformare queste crepe in un meraviglioso primo piatto! Come già sapete dalle tante ricette che vi abbiamo proposto, le crespelle si possono posizionare aperte a strati intervallate dal condimento, chiuse a mezzaluna oppure a portafoglio come in questo caso! Tocco finale: la gratinatura in forno! La crosticina dorata delle vostre crespelle al prosciutto sarà apprezzata da tutti, provate per credere!