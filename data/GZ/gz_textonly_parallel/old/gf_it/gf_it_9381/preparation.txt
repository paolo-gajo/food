Per preparare le crespelle al prosciutto versate in ciotola la farina, iniziate a mescolare con la frusta mentre versate il latte [1]: dovrete ottenere una pastella fluida e senza grumi. Quindi aggiungete un pizzico di sale, l'uovo, [2] e poi il burro fuso [3].
Scaldate la crepiera (o una padella antiaderente), ungete con un po' di burro da spargere bene con un foglio di carta da cucina [4]. Versate una mestolata di impasto [5] e ruotate per spanderla uniformemente sul fondo (oppure usate lo spargi impasto per ricoprire interamente la superficie) [6]. 
Appena la crespella è cotta dal primo lato, giratela [7] e ultimate la cottura [8]. Man mano impilate le crespelle pronte su un piatto [9].
Farcite ciascuna crespella con una fetta di prosciutto [10], qualche pezzetto di brie [11] e una manciata di gherigli di noce sbriciolati a mano [12].
Piegate la crespella a mezzaluna [13], farcite ancora la metà farcia [14] e ripiegate formando un triangolo [15]: andate avanti con tutte le altre. 
Passate al condimento: scaldate la panna in un pentolino a fiamma bassa, poi aggiungete 30 g di Parmigiano [16] e lasciatelo sciogliere, mescolando. Aggiustate di sale e pepe a piacere. Versate metà di questa salsa in una pirofila [17], sistemate le crespelle [18]. 
Completate con la salsa restante [19], condite con i restanti 20 g di formaggio grattugiato. Ancora un pizzico di pepe se preferite [20] e cuocete sul ripiano più basso del forno, preriscaldato in modalità statica a 180°, per circa 20 minuti. Fate intiepidire qualche minuto prima di servire le crespelle al prosciutto e guarnite con un po' di prezzemolo tritato [21].