Le ciliegie sciroppate sono una conserva classica e sempreverde, preparata da sempre dalle nostre nonne; vale davvero la pena provare a realizzare questa semplice ma saporita conserva, se non altro per il gustoso risultato, che non si trova assolutamente nelle confezioni industriali. Per questa preparazione sarebbe meglio utilizzate le “ciliegie duracine” o “duroni”, decisamente più adatte ad essere conservate. Lo sciroppo, preparato semplicemente con acqua e zucchero, è un ottimo metodo per conservare la frutta al naturale. Oltre a preservane il sapore mantiene a lungo anche il colore rosso amaranto. Se si desidera in aggiunta con aromi come cannella, vaniglia o un liquore. Sarà necessario pazientare almeno un mese prima di gustare queste deliziose ciliegie, ma ne varrà la pena. Una volta pronte potrete gustarle semplicemente così accompagnandole al gelato alla crema, oppure usarle per le vostre preparazioni dolci: ad esempio potrete preparare la torta foresta nera anche quando le ciliegie non sono di stagione, cliccate qui per vedere la ricetta.