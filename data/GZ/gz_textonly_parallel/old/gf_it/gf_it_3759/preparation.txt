Per realizzare la ricetta delle crocchette con spinaci per prima cosa lessate gli spinaci per circa 3-4 minuti [2], quindi strizzateli bene in un canovaccio [2] [3]. 
Tritateli con il coltello [4]. Sciogliete in una padella il burro [5], versate gli spinaci [6] e soffriggeteli per circa 2 minuti senza farli diventare croccanti.
Aggiungete la farina [7] e amalgamate. Quando sarà completamente assorbita, aggiungete il latte [8], condite con la noce moscata sale e pepe [9].
Cuocete fino a quando vedete che il composto si stacca dal fondo [10], diventando una sorta di impasto. Trasferite il composto in una teglia alta almeno 2 cm [11], livellate il tutto in modo da ottenere uno spessore uniforme [11]. Mettete in frigo per una notte. Sformate l’impasto e tagliatelo a pezzi più piccoli [12].
Dovete ottenere dei pezzetti di circa 3 cm di lato alti circa 2 cm [13]. Trasferiteli su teglia rivestita con carta forno [14] e mettete in freezer per un ora, in modo da poterli impanare più agevolmente. Preparate una salsa al gorgonzola: scaldate la panna [15]. 
Aggiungete il formaggio a pezzi [16], mescolate per scioglierlo e lasciate raffreddare [17]. Ora riprendete le polpette di spinaci, passatele nelle uova [18]. 
Poi nel pangrattato [19], ed ancora uovo [20] e pangrattato, in questo modo otterrete una panatura più croccante. Fatte tutte, friggetele nell'olio bollente a 170 ° circa [21].
Quando saranno dorate, circa 2-3 minuti dopo, scolatele [22] su un vassoio rivestito con carta assorbente [23]. Servite le crocchette di spinaci con la salsa al gorgonzola [24]