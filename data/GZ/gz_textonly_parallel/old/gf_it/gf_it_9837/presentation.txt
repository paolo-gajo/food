La tavola di Pasqua si arricchisce ogni anno di dolci tradizionali. Con questa ricetta vi proponiamo di rivisitare la tradizione preparando i bicchierini di cassata! Un delizioso dolce al cucchiaio con un’anima croccante e una cremosa, una rivisitazione golosa e moderna del tipico dolce pasquale palermitano, la cassata siciliana appunto. Le note di ricotta, cioccolato e canditi vi riporteranno alla meravigliosa terra di Sicilia, alla sua energia e allegria. I bicchierini monoporzione sono ideali se avete ospiti a cena o per la merenda. Siete invitati da amici? Portate questi pratici e veloci bicchierini di cassata: lasceranno senza parole per la loro golosità e freschezza!