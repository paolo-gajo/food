Per preparare le mini bavaresi al peperone e robiola cominciate lavorando il formaggio con una grattata di pepe bianco [1] e mescolate con la spatola [2]. Versate in uno stampo di silicone riempiendo 10 mezze sfere [3]
e mettete a congelare [4]. Intanto cuocete i peperoni rossi già lavati e asciugati. Disponeteli su una leccarda con carta forno [5] e cuoceteli in forno a 220° per circa 50 minuti rigirandoli di tanto in tanto. A fine cottura metteteli in un sacchetto di plastica e lasciate raffreddare per 20 minuti [6].
Poi spellateli [7] e puliteli internamente eliminando i semi e i filamenti [8]. Frullate i peperoni nel mixer (meglio se non è quello ad immersione) e ottenete una purea liscia [9].
Versatela in un recipiente [10] e mettete in ammollo la gelatina in acqua fresca [11]. Passate alla crema inglese: in una bastardella posta in un bagnomaria versate 100 g di latte e i tuorli [12].
Accendete la fiamma a temperatura media e cuocete mescolando di continuo. Non appena la temperatura sarà tra gli 82°-85° (misuratela con il termometro) la crema inglese sarà pronta. Ricordate che potete verificarla anche utilizzando un cucchiaio: se passando il dito sulla spatola le due estremità restano separate allora è cotta [13]. Bloccate la cottura mettendo la bastardella in una ciotola con acqua e ghiaccio e mescolate ancora per 3-4 minuti [14]. Dopodiché unite la purea di peperoni e mescolate [15].
Scaldate i restanti 20 grammi di latte, senza farlo bollire, e aggiungete la gelatina [16], quindi spegnete e mescolate bene assicurandovi che non ci siano grumi; se dovessero esserci riscaldate ancora per qualche istante [17]. Unite alla crema inglese con i peperoni [18]
e poi aggiustate di sale, pepe e olio evo e mescolate [19]. Riempite solamente il fondo di 5 stampini della capacità di 120 ml [20] e mettete in freezer per 20 minuti [21].
Trascorso il tempo riprendete le mezze sfere e unitele due a due con le mani per formare 5 sfere [22], inserire le sfere ottenute negli stampini [23], ricoprite con il resto della crema ai peperoni e riponete in frigo per almeno 5 ore [24].
Trascorso il tempo immergete per non più di 1 secondo gli stampini in acqua calda [25] e sformate sui piattini da portata [26]. Guarnite con qualche foglia di basilico a piacere e le vostre mini bavaresi al peperone e robiola sono pronte [27]!