C’è sempre qualcuno di noi che si diverte a giocare con le basi della pasticceria trasformando le ricette classiche nelle rivisitazioni più originali. Vi sveliamo come sono nate le mini bavaresi al peperone e robiola. Si passa innanzitutto dalle preparazioni dolci quali bavarese, che deriva dalla crema inglese, finendo per diventare un piatto salato fresco ed estivo. Uno sfizioso antipasto freddo da servire ai vostri ospiti che sicuramente apprezzeranno questo delicato e saporito mix di ingredienti. Il peperone infatti, una volta cotto e aggiunto alla base della crema inglese, diventerà vagamente dolce. Così per smorzare quest'ultima abbiamo aggiunto il cuore di robiola che ha un delicato sentore acido. Un piacere da vedere e anche per il vostro palato, siete pronti a provare le nostre mini mini bavaresi al peperone e robiola?