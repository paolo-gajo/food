Per preparare i cestini all'avena ripieni di yogurt assicuratevi che i datteri siano già denocciolati. Poi versateli in un mixer [1] e frullateli fino ad ottenere una crema [2]. Aggiungete 1 cucchiaino scarso di cannella [3], 
unite un pizzico di sale [4] e il miele [5]. Poi mescolate il tutto con una spatola [6] 
e aggiungete i fiocchi d'avena [7]. Amalgamate il tutto fino ad ottenere un composto omogeneo [8]. Munitevi poi di una teglia da mini muffin e utilizzando un pennello imbevuto d'olio ungete ciascuna sezione [9]. 
Trasferite un cucchiaio del composto d'avena all'interno degli stampini [10] e utilizzando il dorso di un cucchaino formate dei cestini creando una cavità al centro [11]. Cuocete in forno statico preriscaldato a 170° per 15 minuti. Sfornate poi i cestini [12] e lasciateli raffreddare 
prima di sformarli [13]. Trasferiteli in un vassoio [14] e farciteli con lo yogurt greco [15]. Potrete prima lavorarlo per qualche istante con un cucchiaino per renderlo più cremoso. 
Decorate con i frutti di bosco misti e qualche fogliolina di menta (16-17). Trasferite in frigorifero fino al momento di servire i vostri cestini d'avena ripieni di yogurt [18]. 