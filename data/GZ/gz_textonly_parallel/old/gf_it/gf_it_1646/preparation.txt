Lavate gli asparagi sotto l'acqua corrente [1], asciugateli [2] e, servendovi di un coltello affilato, tagliate via le parti bianche e più dure [3] dei gambi
e con un pelapatate [4] o un coltellino eliminate la parte esterna per facilitarne la cottura; raccogliete gli asparagi puliti a mazzetto [5], legandoli con dello spago da cucina, sistemate poi gli asparagi verticalmente in una pentola alta e stretta [6] contenente 4 litri di acqua; in questo modo i gambi si lesseranno nell’acqua e le punte cuoceranno col vapore. Lasciate cuocere gli asparagi finché saranno morbidi.
Intanto preparate le uova ciarighì (ossia al tegamino) sciogliendo il burro in una padella e adagiandovi l'uovo [7] senza romperle, perché si cuociano all’occhio di bue (Vi consigliamo di procedere alla cottura di un ovo alla volta). Quindi quando l'uovo sarà cotto (il tuorlo deve rimanere un po' morbido) toglietelo dalla padella e tenetelo da parte, e nella stessa padella adagiate gli asparagi scolati [9] (vi consigliamo di cuocere una porzione di asparagi alla volta),
disponendoli a raggera sulla pedella con le punte al centro e copriteli con le uova [10]; salate, pepate [11] e spolverizzate con il Grana Padano DOP [12], poi cuocete a fiamma bassa fino a far sciogliere parzialmente il formaggio, e servite gli asparagi alla milanesi ancora caldi.