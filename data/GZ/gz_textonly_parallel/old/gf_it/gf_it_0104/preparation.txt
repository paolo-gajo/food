Per preparare il riso per sushi come prima cosa sciacquate accuratamente il riso nishiki in acqua fredda [1] per eliminare le impurità. Dovrete cambiare l'acqua fredda fino a che non sarà diventata limpida. Poi lasciatelo a bagno per un'ora. Scolatelo e lasciatelo riposare all'interno dello scolapasta, posizionato su un'altra ciotola per 5 minuti [2]. In una pentola dai bordi alti versate 500 g di acqua [3].
Unite il riso pulito [4]. Di solito il rapporto di riso-acqua è 1:1, ma in base alla stagione potrebbe variare: in autunno ne servirà meno, in primavera un po' di più. Accendete il fuoco e coprite la pentola con un coperchio: noi ne abbiamo utilizzato uno in legno [5], ma in alternativa potete usarne uno classico. Quando inizierà a bollire girate una volta sola il riso con un mestolo di legno [6], per ottenere una cottura uniforme. Cuocete a fuoco medio per 5 minuti, poi abbassate la fiamma e cuocete per altri 7 minuti a fuoco basso.
A questo punto spostate la pentola dal fuoco senza togliere il coperchio e lasciate riposare per altri 6 minuti. Poi rimettete la pentola sul fuoco a fiamma media per altri 30 secondi [7]. La consistenza dovrà risultare leggermente al dente. Quindi spegnete. Preparate il composto di aceto di riso, che donerà un gusto leggermente acidulo. In un pentolino versate l'aceto di riso [8] e aggiungete il sale [9]. Scaldate a fuoco medio-basso per far sciogliere il sale, fino a che non avrà raggiunto il bollore [12].
Aggiungete quindi lo zucchero [10], mescolate [11] e spegnete il fuoco. Lasciate raffreddare e aggiungete l'alga kombu [12]. Un consiglio è di lavare l’alga kombu prima di aggiungerla al composto in modo da rimuovere la patina bianca che a volte è presente all’esterno dell'alga e in questo modo ridurre l’apporto salato.
Ora che il riso è pronto, prendete l'hangiri (o in sostituzione un contenitore basso e largo in legno o in altro materiale che non sia acciaio), serve per condire il riso. Bagnatelo con dell'acqua [14], poi svuotatelo: in questo modo il legno non assorbirà l'aceto. Versate il riso all'interno [15]
e aggiungete il composto di aceto filtrato, facendolo colare sul mestolo per spagerlo sul riso [16]. Mescolate il riso smuovendolo di taglio per non schiacciarlo [17]. E' importante mescolare fino a che non apparirà lucido e ben condito. Per raffreddarlo fate aria con un ventaglio [18] in modo che l'aceto evapori velocemente.
Una volta condito trasferite il riso nell'ohitsu [19], il contenitore di legno per mantenere la temperatura del riso. Copritelo con un panno carta umido per mantenere il calore costante [20]. In alternativa potete utilizzare un contenitore di legno o di acciaio coperto con un panno umido. Quando il riso sarà alla temperatura di circa 36°, potrete utilizzarlo e servirlo per il vostro sushi [21].
Gli Uramaki si ricavano da un unico rotolo di alga nori, riso e condimento. Scopri come realizzare i california roll e i consigli su come presentarli!
Scopri le dosi e tutti i passaggi per realizzare l'hosomaki, la varietà di sushi con alga nori all'esterno e riso e pesce all'interno!
Il temaki è il famoso cono che potrete riempire come preferite: noi abbiamo scelto sushi e una foglia di shiso. Semplicità e gusto tutte da scoprire.
I nigiri sono l'essenza stessa del sushi: una fettina di pesce crudo e la polpetta di riso nishiki. Scopri come realizzarli alla perfezione!