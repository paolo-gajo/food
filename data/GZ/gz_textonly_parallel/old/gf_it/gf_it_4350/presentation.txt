Rotoli di pasta ripiena avvolti da una besciamella vellutata, con una crosticina dorata e croccante. A prima vista potrebbero sembrare i tradizionali cannelloni di pasta fresca all’uovo. Per i cannelloni di crespelle abbiamo invece unito l’impasto delle classiche crepe con il tradizionale ragù, ma nulla vieta di provare altri ghiotti abbinamenti: ricotta e spinaci o prosciutto e funghi ad esempio. I cannelloni di crespelle sono un’idea furba e stuzzicante per variare con gusto i tipici piatti della domenica in famiglia, magari un pranzo da concludere con una spettacolare crostata morbida alla crema!