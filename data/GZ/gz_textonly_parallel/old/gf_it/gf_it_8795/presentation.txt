La torta magica alla ricotta cosa ha di stupefacente? La sua semplicità! La magia è poter infornare in pochi minuti un dolce facile e genuino. E' impagabile il profumo delle torte fatte in casa che inebria la casa...dai ciambelloni della nonna a delizie più accattivanti, come la torta magica con la sua variante al cacao. Qui abbiamo voluto rendere la magia ancora più alla portata di tutti: della fresca ricotta di pecora, uova, zucchero e tante gocce di cioccolato! Pochi minuti per amalgamare gli ingredienti, tanto da assaporare! Un dolce furbo senza farina che rende omaggio a uno dei connubi di sapori più amati, ricotta e cioccolato al profumo d'arancia!