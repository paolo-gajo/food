Per preparare la torta magica alla ricotta per prima cosa ponete a scolare la ricotta di pecora [1], così non rilascerà liquido in cottura. Versate le uova leggermente sbattute in una ciotola ampia [2], aggiungete lo zucchero di canna [3]. 
Iniziate a lavorare con la frusta a mano [5]. Aggiungete la scorza d'arancia [5] e versate la ricotta poco per volta con un cucchiaio [6]. 
Incorporate ora anche la maizena [7]. Continuate a mescolare con la frusta fino a ottenere un composto omogeneo [8]. Aggiungete le gocce di cioccolato [9] e mescolate con una spatola per amalgamare. 
Versate il composto in una tortiera del diametro di 20 cm foderata con carta forno oppure imburrata e infarinata [10]. Livellate la superficie con una spatola [11]. Cuocete in forno statico a 170° per circa 80 minuti. La torta magica alla ricotta, una volta tirata fuori dal forno, si sgonfierà un pochino, ma è normale perché non contiene farina ma solo poca maizena. A cottura ultimata sfornate la torta magica alla ricotta [12] e lasciatela raffreddare prima di sformarla dallo stampo.