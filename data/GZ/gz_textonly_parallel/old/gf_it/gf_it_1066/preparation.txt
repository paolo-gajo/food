Per prima cosa preparate il brodo vegetale mettendo in una capiente casseruola una carota pulita, una cipolla e una costa di sedano e due foglie di alloro, versate 1,2l di acqua e portate a bollore; lasciate bollire circa 15-20 minuti, regolate di sale e tenete in caldo per la cottura del risotto. Pulite i mirtilli, tenetene da parte almeno un paio per commensale come decorazione e mettete i rimanenti in un pentolino con circa 20gr di burro [1] e fate cuocere a fuoco molto dolce per 10 minuti [2], o fino a che i mirtilli si sfaldino [3].
In una casseruola fate fondere il restante burro e tostate il riso con l'erba cipollina tritata un paio di minuti a fuoco moderato girando con un cucchiaio di legno [4]; sfumate con il bicchiere di vino rosso [5], lasciate evaporare la parte alcolica e poi iniziate a versare il brodo un paio di mestoli alla volta mescolando delicatamente con il cucchiaio; nel frattempo aiutandovi con un mixer ad immersione frullate i mirtilli [6]
quando il riso è quasi cotto, dopo circa 15 minuti, passate la purea così ottenuta attraverso un colino e aggiungetela al riso [7]. Terminate quindi la cottura, se è necessario aggiungete anche un mestolo di brodo. Spegnete il fuoco, unite un'abbondante noce di burro [9] e mantecate il risotto mescolando in modo da far fondere il burro con il calore del riso; lasciate riposare ancora un minuto senza mescolare e servite impiattando il riso e decorando ogni piatto con un paio di mirtilli e uno stelo di erba cipollina.