In principio era la pumpkin pie, capostipite dei dolci con la zucca, poi tante altre ricette come crostate, cheesecake e cake... e la torta alla zucca che vi proponiamo qui! Si distingue per facilità e velocità di preparazione: la zucca non viene precotta come in altre ricette, ma frullata a crudo e aggiunta direttamente all’impasto insieme a pochi altri semplici ingredienti. Il risultato è un dolce soffice e aromatico da gustare in qualsiasi momento della giornata, magari insieme a una tazza calda di tè. Perfetta anche per la notte di Halloween, la torta alla zucca può essere decorata con una ganache al cioccolato che la renderà ancora più golosa!