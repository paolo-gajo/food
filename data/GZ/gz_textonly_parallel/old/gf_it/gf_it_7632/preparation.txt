Per preparare i bastoncini di pollo aromatici, iniziate tritando la mollica di pane in un mixer [1] e separatamente 400 gr di petto di pollo [2], lasciateli da parte. Private quindi dei semi i peperoncini freschi [3]
e mondate e private delle estremit√† i bastoncini di lemongrass [4]. Tritateli finemente in un mixer con lo zenzero e le foglie di menta e di coriandolo [5]. Lavate i cipollotti e tagliateli finemente con un coltello affilato. In una terrina mettete il pollo tritato e incorporate i cipollotti [6],
il composto di spezie ed aromi [7], l'uovo che avrete precedentemente sbattuto [8] e la mollica di pane passata nel mixer. Amalgamate bene gli ingredienti [9] e aggiustate infine di sale.
Con le mani bagnate (tenete una ciotola di acqua tiepida a disposizione), fate dei piccoli cilindri con l'impasto, disponeteli su un piatto e schiacciateli leggermente con le dita [10], ottenendo la forma di mattoncini. Mettete i bastoncini in frigorifero per 10/15 minuti [11]. Scaldate una bistecchiera/piastra a fuoco medio, disponetevi i bastoncini di pollo e cuoceteli per 10 minuti circa, girandoli spesso per evitare che si attacchino. Eventualmente ungete leggermente la piastra con dell'olio. Servite i bastoncini di pollo aromatici con degli stecchini [12] come aperitivo, accompagnati da una salsa allo yogurt, da salsa di soia o da salsa dolce di peperoncini.