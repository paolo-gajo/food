Per realizzare i muffin senza burro per prima cosa setacciate la farina e lievito [1], aggiungete lo zucchero semolato [2], mescolate con una spatola e tenete da parte. In una ciotola rompete le uova intere e unite lo yogurt [3]. 
Unite anche l'olio [4] e mescolate per amalgamare e versate il composto di yogurt e uovo nella farina [5]. Continuate a mescolare con una spatola fin quando non avrete ottenuto un composto cremoso e senza grumi [6]. 
Aromatizzate con la scorza di arancia grattugiata e mescolate un'ultima volta. Riempite uno stampo da 12 muffin con gli appositi pirottini di carta da 4 cm. Mettete due cucchiai circa di impasto negli appositi pirottini di carta per la cottura dei muffin [8], lasciate almeno 1 cm dal bordo [9], ogni muffin da crudo dovrà pesare circa 40 g. Cuocete i muffin in forno già caldo, in modalità statica a 180° per circa 18 minuti. 
Sfornate i muffin senza burro [10], lasciateli raffreddare e poi spolverizzateli con dello zucchero a velo [11] prima di servirli [12].