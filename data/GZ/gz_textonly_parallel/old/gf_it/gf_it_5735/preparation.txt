Per prima cosa preparate la crema di Montasio: private della crosta il formaggio e riducetelo in piccoli cubetti [1]. Sciogliete in un pentolino a fondo spesso il burro, aggiungete la farina e mescolate bene con una frusta, incorporate quindi anche il latte [2], continuando a mescolare per ottenere una besciamella molto fluida. A questo punto incorporate il formaggio Montasio [3].
Aggiungete anche la panna fresca e mescolate continuamente per fare sciogliere il formaggio [4]. Quando il formaggio sar√† completamente sciolto e avrete ottenuto una crema omogenea, aggiustate di sale e di pepe e conservate la crema in caldo, mettendola in dei pirottini in ceramica per servirla [5]. Avvolgete intorno ad ogni Sfilato alle olive una fetta di prosciutto crudo di Sauris [6] e servite questi sfiziosi stuzzichini accompagnandoli con la crema di Montasio!