Per preparare la torta paesana, iniziate scaldando il latte (non dovrà raggiungere il bollore) [1]. Nel frattempo prendete il pane raffermo (in alternativa potete far tostare la pagnotta intera in forno in modo che si secchi) e tagliatelo [2] per ricavare delle fette, quindi riducetelo a cubetti [3]. Ponete il pane in una ciotola. 
Grattugiate la scorza di un’arancia non trattata [4] (tenete poi l'arancia da parte, servirà successivamente), poi versate sul pane il latte ben caldo [5]. Mescolate con un cucchiaio e coprite con pellicola trasparente [6]; lasciate macerare il pane per mezz’ora. Di tanto in tanto mescolate, in modo che tutto il pane assorba il latte e si ammorbidisca per bene.
Intanto spremete l’arancia [7] e mettete in ammollo l’uvetta passa nel suo succo [8]. Poi in un mixer versate gli amaretti e il cacao amaro [9], 
azionate le lame per ridurre il tutto ad una polvere [10]. A questo punto riprendete il pane oramai morbido, mescolate con un cucchiaio o una forchetta per sfaldarlo ulteriormente [11] e unite il cacao amaro [12]. 
Amalgamatelo al pane [13]; quindi sbattete le uova in una ciotolina a parte [14] e versatele nel composto. Mescolate con una spatola [15] 
e quando si saranno assorbite, unite anche lo zucchero [16]. Poi versate i pinoli [17] e scolate bene l’uvetta dal succo di arancia [18], 
prima di aggiungerla al composto [19]. Mescolate bene con una spatola per amalgamare tutti gli ingredienti [20]. Imburrate e foderate con carta da forno una teglia di 24 cm di diametro [21]
e versate all’interno il composto [22]. Infornate in forno statico preriscaldato a 180° per 60 minuti (oppure a 160° per 50 minuti se utilizzate un forno ventilato). Una volta cotta [23], sfornate la torta paesana e fatela intiepidire, quindi sformatela e fatela raffreddare su una gratella, prima di servirla [24].