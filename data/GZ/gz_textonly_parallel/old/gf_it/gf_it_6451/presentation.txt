Le torte casalinghe soffici e semplici non ci stancano mai, dai morbidi ciambelloni della nonna ai fragranti plumcake che inebriano con il loro profumo la casa come dolce richiamo per tutta la famiglia. Non è da meno la nostra torta cocco e yogurt, così morbida e genuina, è perfetta da servire a colazione o a merenda, accompagnata da un tazza di latte caldo nella stagione più fredda o da un succo di frutta fresca in quella più calda, poiché si presta a esser gustata tutto l’anno. Per realizzare questa delizia vi basterà munirvi di fruste elettriche e una buona compagnia di assaggiatori!