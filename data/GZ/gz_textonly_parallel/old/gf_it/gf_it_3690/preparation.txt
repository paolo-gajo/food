Per realizzare le frittelle al salame piccante per prima cosa tagliate il salame piccante a fettine spesse circa un cm [1], eliminate il budello [2] e poi tagliate le fette a piccoli dadini [3].
Tenete da parte il salame tagliato [4] e occupatevi della pastella: in una ciotola versate la farina e l’acqua frizzante [5], insaporite con il sale e il pepe nero macinato [6].
In ultimo unite il lievito istantaneo [7], mescolate per amalgamare bene gli ingredienti, dovrete ottenere una pastella omogenea e leggermente liquida [8]. A questo punto unite i cubetti di salame [9]
e mescolate [10] per distribuirli uniformemente. In una padella scaldate l’olio di semi, per una frittura ottimale consigliamo di scaldare l’olio a una temperatura di circa 170°. Non appena l’olio sarà caldo, prelevate un cucchiaino di impasto e tuffatelo nell’olio [11]. Cuocete le frittele per un minuto [12]
poi giratele e proseguite la cottura per un altro minuto, finché non saranno dorate [13]. Scolatele su un piatto rivestito con carta assorbente, così da asciugare l’olio in eccesso [14]. Le frittelle al salame piccante sono pronte per essere gustate [15]!