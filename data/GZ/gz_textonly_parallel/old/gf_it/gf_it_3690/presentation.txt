Che siano dolci oppure salate le frittelle sono sempre la passione di grandi e piccini! Da gustare come dessert goloso con mele croccanti, oppure come antipasto sfizioso con l’aggiunta di saporite zucchine. Accanto a queste ghiotte ricette casalinghe spicca una delizia dai sapori mediterranei: le frittelle al salame piccante. Un astuto mix delle preparazioni più sfiziose, il tipico salame all’italiana e la pastella per fritti. Il risultato è un appetitoso sfizio, croccante fuori e con un gusto deciso al suo interno, che vi conquisterà al primo boccone.