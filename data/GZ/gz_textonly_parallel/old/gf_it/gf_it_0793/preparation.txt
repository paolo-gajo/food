Per preparare la crema al Parmigiano iniziate prendendo un tegame dai bordi alti in cui fate scaldare il latte (non dovrà arrivare al bollore) [1]. Poi in un altro tegame fate sciogliere a fuoco dolce il burro [2]. Una volta sciolto aggiungete la farina a pioggia [3].
Mescolate con una frusta per ottenere un roux ben amalgamato e dal colore dorato [4]. Aggiungete il latte scaldato in precedenza poco alla volta al roux, mescolando bene con la frusta [5]. Continuando a mescolare e fate cuocere il composto a fuoco basso [6].
Quando il composto si sarà addensato [7], togliete il pentolino dal fuoco e unite il Parmigiano reggiano grattugiato e poco alla volta [8], amalgamandolo al composto sempre con le fruste a mano. Mescolate bene alla besciamella il Parmigiano in modo tale da ottenere una consistenza piuttosto densa: se raccogliete con un cucchiaio un po’ di crema lasciandola ricadere nella pentola questa dovrà rimanere per alcuni istanti in superficie prima di adagiarsi sul fondo. La crema al Parmigiano può ora essere utilizzata per le vostre preparazioni [9]!