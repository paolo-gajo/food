I fan più sfegatati avranno già provato ad immaginare di cosa si tratta soltanto leggendone il titolo! Il cuoppo alla milanese, puramente ispirato a quello napoletano di pesce, è costituito da due elementi chiave della cucina meneghina. Da un lato la cotoletta alla milanese, ricca e succulenta, dall'altra le patatine fritte che sovente l'accompagnano in alternativa all'insalata di pomodorini. E allora come abbiamo fatto a trasformare l'indissolubile connubio in uno street food milanese? Semplicissimo! Abbiamo formato delle sfiziose polpettine di carne di vitello e accompagnato con delle chips di patate arricchendole con un mix speziato davvero interessante. Sfidate i vostri amici a suon di cuoppo scegliendo qual è il vostro preferito! Ah, non dimenticate di accompagnare il cuoppo alla milanese con una deliziosa salsina d'accompagnamento, come abbiamo fatto noi. Scoprite la nostra ricetta e fateci sapere se vi è piaciuta.