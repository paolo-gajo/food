Tutti conoscono l’insalata caprese: fresca mozzarella, succosi pomodori e profumato basilico per un tricolore tutto da gustare! Perché non declinarlo quindi in un finger food sfizioso per le vostre serate in compagnia? Le sfoglie capresi si preparano in pochi minuti e sono perfette per un buffet di compleanno o un aperitivo informale, grazie alla base di pasta sfoglia già pronta da condire con pochi semplici ingredienti dal sapore mediterraneo… una veloce passata in forno e saranno pronte da addentare! Bando alle solite pizzette quindi: le sfoglie capresi sono un'alternativa casalinga altrettanto stuzzicante, ma con un tocco fragrante in più che piacerà a tutti!