Per realizzare il pollo fritto americano iniziate a predisporre il mix di spezie: ponete in una ciotola tutte le spezie e la farina [1] poi trasferitele in un sacchetto gelo per miscelarle [2]. Ponete le cosce e le ali di pollo in una ciotola e versate all'interno il latticello [3], per realizzarlo a casa seguite la nostra scheda Come fare il latticello.
Girate i pezzi di pollo in modo che si inumidiscano bene [4] poi inseriteli nel sacchetto gelo insieme alle spezie [5], tenete ben chiuso il sacchetto con una mano e agitatelo per far insaporire i pezzi di pollo che dovranno risultare ben infarinati [6]. Lasciate riposare per qualche minuto il pollo.
Intanto ponete sul fuoco una pentola con l’olio di semi, scaldate l’olio, la temperatura ideale è di circa 170°-180°, se non disponete di un termometro , immergete un pizzico di pangrattato nell'olio e se sfrigola allora è pronto per friggere. I pezzi di pollo dovranno essere ben immersi nell’olio [7], cuocete il pollo 10 minuti per ciascun lato. A cottura ultimata estraete con una pinza da cucina il pollo [8] e ponetelo su un vassoio rivestito da carta assorbente in modo che perda l'olio in eccesso [9]. Il vostro pollo fritto americano è pronta da gustare!