Per preparare la fregola con ceci e pancetta iniziate a lessare i ceci. Lasciateli in ammollo dalla sera prima, in acqua fredda [1], dopodichè scolateli e fateli bollire in una pentola capiente per circa 1h/1h e 30 minuti, anche in base a quanto riportato sulla confezione [2]; si possono anche cuocere in pentola a pressione dimezzando i tempi di cottura, o potete usare i ceci già lessati. Preparate anche il brodo vegetale.
Mondate e tritate finemente la cipolla [1] e l’aglio [2], private poi il peperoncino fresco dei semini e sminuzzate anche questo [3].
In una capiente padella antiaderente irrorata con olio di oliva ponete a cuocere aglio, cipolla e peperoncino: devono soffriggere per 5 minuti [7]. Tagliate ultimo la pancetta: affettatela e procedete tagliandola in dadolata [8]. Aggiungetela al soffritto [9].
e proseguite la cottura per altri 3-4 minuti [10]. A questo punto versate la passata di pomodoro [11], mescolando ancora fino al raggiungimento di un leggero bollore. Unite al sugo i ceci lessati e ben scolati e proseguite per altri 5 minuti la cottura [12].
In ultimo aggiungete la fregola [13]: procedete la cottura come se fosse un risotto, aggiungendo quindi poco alla volta il brodo vegetale [14] ma tenendo conto che la preparazione dovrà restare un po’ brodosa. Aggiustate di pepe e di sale [15].
Quando la fregola sarà al dente spegnete il fuoco e aggiustate di sale e di pepe. Tritate finemente il mazzetto di prezzemolo [16] e aggiungetelo come tocco finale [17]. Un’ultima mescolata e la vostra fregola con ceci e pancetta è pronta [18]: servitela ben calda!