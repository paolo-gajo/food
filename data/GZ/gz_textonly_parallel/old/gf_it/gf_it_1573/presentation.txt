Siete stanchi del solito hamburger? Ecco una ricetta sfiziosa e saporita: burger di pesce. Il burger di pesce è un originale burger a base di filetti di merluzzo tritati, aromatizzati con timo e prezzemolo ai quali viene data la classica forma dei burger con un coppapasta. Una volta realizzati, i burger vengono avvolti in una doppia panatura e poi fritti in olio di semi. A questo punto non vi resta che portarli in tavola: prendete i tradizionali panini da burger, farciteli con i burger di pesce e delle foglie di insalata e qualche salsa gustosa come la maionese o la salsa tartara, e se volete fare un figurone preparate voi stessi i panini seguendo la nostra ricetta dei burger buns che trovate qui. Un’idea originale per una cena informale ma con gusto!