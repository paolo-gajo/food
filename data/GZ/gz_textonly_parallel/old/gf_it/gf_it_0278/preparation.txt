Per preparare la tortilla de patatas, lavate e sbucciate le patate con un pelaverdure [1], tagliatele a fette [2] poi a cubetti di circa 1 cm [3].
Mondate le cipolle e tagliatele a fettine di circa 1 cm di spessore e mettetele da parte [4]. Versate i 150 g di olio extravergine di oliva in una padella capiente, accendete il fuoco medio basso e unite le patate [5]; lasciate cuocere 2-3 minuti, poi versate anche le cipolle [6]. Patate e cipolle non dovranno friggere, ma stufarsi e rimanere morbide, quindi la temperatura dell'olio andr√† tenuta medio alta.
Cuocete per circa 15-20 minuti con il coperchio [7], mescolando di tanto in tanto. Una volta pronte, scolatele per eliminare l'olio in eccesso [8] e lasciatele da parte per far intiepidire. In una ciotolina sbattete le uova con una frusta o una forchetta, salate e pepate a piacere [9].
Unite le uova sbattute alle patate e cipolle oramai tiepide [10] mescolando il composto. In una padella di 24 cm di diametro versate un filo d'olio, quindi versate il composto di uova patate e cipolle [11]; smuovete delicatamente la padella e definite i bordi aiutandovi con una spatola [12]. 
Cuocete la tortilla per circa 10 minuti coprendo con un coperchio [13]. Trascorso il tempo necessario dovrete capovolgere la tortilla de patatas: prendete un piatto e poggiatelo sulla padella (14-15). Capovolgete la padella sul piatto
e fate scivolare la tortilla nuovamente nella padella [16] in modo che la parte ancora non cotta venga a contatto con il fondo. Proseguite la cottura a fiamma bassa per altri 10 minuti sempre con il coperchio [17], per far dorare anche l'altro lato. Una volta pronta adagiate la tortilla de patatas su un piatto di portata e servitela calda o tiepida [18]!