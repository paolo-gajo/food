I finanzieri alle noci con confettura di pesche sono dei piccoli dolcetti monoporzione molto profumanti e morbidi, realizzati con una farina di mandorle e noci che dona un tocco in più di sapore all'impasto. All'interno di questo goloso dessert troverete un cuore di confettura di pesche completato da una invitante farcitura di panna montata e mandorle a lamelle. Cosa c'è di meglio che coccolarsi con queste delizie? Conquistate i vostri ospiti e assaporate la bontà di queste prelibatezze, ottime da gustare per una ricca merenda o per concludere un pasto nel migliore dei modi!