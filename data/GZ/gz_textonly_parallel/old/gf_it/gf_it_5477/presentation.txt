Le crocchette di carne lessa (bitterballen) sono una famosa ricetta olandese e uno degli snack più sfiziosi al mondo! Il gusto saporito e irresistibile di queste polpettine filanti è dato dal ripieno di manzo lesso e da una salsa ottenuta con lo stesso brodo di carne.Per rendere le bitterballen morbide e scioglievoli, il segreto è far "marinare" la carne nella salsa per tutta la notte, perchè più l'impasto riposa più sarà facilmente malleabile. Le bitterballen in Olanda vengono preparate in casa oppure offerte nei locali come aperitivo insieme alle bevande alcoliche (bitter), da cui deriverebbe il nome. Secondo la tradizione il ripieno è realizzato con carne di manzo, ma potrete prepararle ad esempio con pollo o funghi!