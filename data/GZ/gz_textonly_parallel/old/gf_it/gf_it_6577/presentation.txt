Conosciuti anche con il nome di friarelli, soprattutto al Sud Italia, i friggitelli sono dei piccoli e dolci peperoni... delle delizie dal colore verde brillante buoni da soli, da saltare in padella con un condimento semplice, per condire la pasta oppure farciti, come nella ricetta dei friggitelli ripieni che trovate qui. Ricco, sostanzioso e aromatico, il ripieno che abbiamo pensato è un concentrato di sapori e profumi da scoprire assaggio dopo assaggio. Una prelibatezza che si ispira ai più classici pomodori e peperoni ripieni, intramontabile piatto della cucina casalinga del sud. Questi piccoli e allegri cornetti rustici sono degli antipasti accattivanti che all’ora dell’aperitivo si trasformano in appetitosi finger food!