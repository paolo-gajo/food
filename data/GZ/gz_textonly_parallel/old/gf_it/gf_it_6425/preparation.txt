Per preparare la torta al cocco e cioccolato iniziate ponendo in una planetaria le uova, un pizzico di sale, l’estratto di vaniglia e lo zucchero [1]. Montate gli ingredienti con la frusta fino ad ottenere un composto spumoso [2]. Intanto unite il latte condensato alla panna e mescolate per amalgamarli [3],
aggiungete la miscela ottenuta al composto di uova e zucchero appena montato continuando a sbattere con le fruste [4] per amalgamare tutti gli ingredienti. Una volta ottenuto un impasto liscio aggiungete il cocco grattugiato [5] a poco poco aiutandovi con una spatola o un mestolo. Lasciare riposare per 20 minuti a temperatura ambiente poi , quando il cocco avrà assorbito tutto il composto e l’impasto avrà una consistenza sabbiosa, aggiungete anche il lievito setacciato [6]. Ora la nostra base è pronta per essere infornata: imburrate e infarinate una teglia da 24 cm di diametro (oppure rivestitela con carta da forno),
versate l’impasto nella teglia [7] e infornate a 180° per 45-50 minuti. La torta sarà pronta quando la superficie risulterà dorata, assicuratevi che anche la parte interna sia cotta con la prova dello stuzzicadenti. Una volta pronta la torta, sfornatela e lasciatela raffreddare, intanto preparate la copertura: sciogliete a bagnomaria o con il microonde il cioccolato fondente e unite il burro tagliato a pezzetti [8] e mescolate fino a quando il burro non si sarà sciolto completamente. A questo punto potete ricoprire la torta: toglietela dallo stampo, versate sopra il cioccolato fuso e spalmatelo con l’aiuto di una spatola sulla superficie e sui bordi [9]. La torta al cocco e cioccolato è ora pronta per essere gustata!