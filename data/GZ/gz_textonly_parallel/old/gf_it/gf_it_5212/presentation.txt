Chi di voi è stato in Spagna avrà provato almeno una volta le tapas: tipici stuzzichini sfiziosi caldi o freddi serviti come aperitivo nei bar di tutta la penisola iberica. Le patatas bravas, insieme alla tortilla,  sono una di queste preparazioni, si tratta di gustosissime patate saltate in padella con l’olio di oliva e aromatizzate alla paprika dolce o piccante, a voi la scelta! Il nome patatas bravas significa letteralmente patate selvagge e sta ad indicare la semplicità di questo piatto e anche la sua versatilità, le patate infatti si possono condire in alternativa anche con peperoncino o tabasco e in alcune versioni si trovano accompagnate con un salsa a base di maionese, salsa di pomodoro e aglio. Il sapore spiccato delle patatas bravas è l’ideale per uno spuntino appetitoso gustato con il vostro cocktail preferito, cliccate qui per vedere tutte le ricette dei nostri cocktail.