Per prima cosa realizzate il lievitino: sciogliete il lievito secco nell’acqua [1], aggiungete lo zucchero [2], e la farina a pioggia [3].
Mescolate bene, prima con un mestolo poi con le mani fino a formare un impasto omogeneo [4]. Trasferitelo su un piano lavorate per pochi minuti [5] e quando sarà liscio ed omogeneo formate una palla e adagiatela all'interno di una ciotola [6].
Coprite con pellicola [7] e fate lievitare 30 minuti nel forno spento con la luce accesa. Non appena il lievitino sarà raddoppiato iniziate a preparare l'impasto. Mettete i tuorli in una ciotola capiente, aggiungete lo zucchero [8], la scorza grattugiata dell’arancia [9] e mescolate.
In seguito, aggiungete un po' di farina [10] e un po’ di latte, alternandoli tra di loro [12] e impastando fino ad ottenere un composto morbido e omogeneo. 
Aggiungete anche il burro morbido tagliato a pezzi [13]. Poi versate il sale [14] e impastate con le mani fino ad ottenere un composto omogeneo. Aggiungete ora il lievitino preparato in precedenza [15], 
e impastate con le mani [16]. Quando avrete ottenuto un composto omogeneo traferite il tutto su una spianatoia infarinata [17]. Impastate ancora fino a formare un panetto morbido, poi trasferitelo di nuovo nella ciotola, coprite con pellicola [18] e lasciate lievitare per circa 3 ore sempre nel forno spento con la luce accesa. 
Quando l'impasto sarà raddoppiato di volume [19], versate l'uvetta in una ciotola e aggiungete il rum [20]. Lasciatela ammorbidire e nel frattempo trasferite l'impasto su un piano leggermente infarinato [21]. 
Stendete l'impasto con il mattarello [22], ottenendo uno spessore sottile di circa 3 o 4 mm, formando un rettangolo [23]. Spennellate tutta la superfice con la confettura [24] 
e aggiungete l’uvetta ben strizzata [25]. Quindi arrotolate stretto partendo dal lato più lungo [26]. Al termine otterrete un salsicciotto [27]. 
Con un coltello infarinato a lama liscia e grande, effettuate un taglio a partire da 3-4 cm dall'inizio e proseguite su tutta la lunghezza [28]. A questo punto intrecciate le due metà [29], sigillando bene i due lembi. Trasferite molto delicatamente su una teglia ricoperta con carta forno e unite le due estremità in modo da creare una ciambella [30]. Lasciate lievitare la ghirlanda ancora per circa 20 minuti al caldo, nel forno spento con la luce accesa. 
Cuocete in forno statico a 180°C per circa 30 minuti. Sfornate [31] e lasciate intiepidire poi spennellatela con il miele [32] e decorate con mandorle a lamelle [33].