Il Natale è senza dubbio la festività preferita da grandi e piccini. La maggior parte delle volte ci concentriamo su cosa preparare per il pranzo o per il cenonce della Vigilia, ma oggi vogliamo proporvi un'idea per una colazione in compagnia di tutta la famiglia! Le lucine dell'albero lampeggiano, i regali sono pronti da scartare e il profumo di questa ghirlanda dolce ha già invaso tutte le stanze e svegliato anche i più dormiglioni! Soffice, scenografica e golosa è perfetta anche da preparare come centro tavola e da gustare dopo pranzo. All'interno scoprirete tanti chicchi di uvetta sultanina e un abbondante strato di confettura, ma potrete personalizzare questa ghirlanda con gli ingredienti che più amate! 