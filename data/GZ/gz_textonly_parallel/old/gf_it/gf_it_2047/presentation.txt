Chi non ama gustare un buon croissant a colazione? Esistono infinite sfaccettature per dar vita a queste brioche a forma di mezza luna ed oggi vogliamo finalmente presentarvi la ricetta dei nostri cornetti con lievito madre! La tecnica utilizzata è molto simile a quella utilizzata nei cornetti sfogliati all'italiana, ma in questo caso al posto del lievito di birra abbiamo utilizzato la pasta madre che permetterà ai cornetti di durare più a lungo e donerà ad essi un gusto davvero unico e un profumo incredibile! I cornetti con lievito madre risulteranno morbidi e fragranti e sono perfetti per essere farciti con crema, confettura o miele. Se prepararli a casa non vi sembra un gioco da ragazzi, vi consigliamo di sfidare voi stessi... siamo sicuri che il risultato vi appagherà!Se cercate altri dolci per la colazione da prepare con il lievito madre provate queste treccine o i nostri nodini di brioche! 