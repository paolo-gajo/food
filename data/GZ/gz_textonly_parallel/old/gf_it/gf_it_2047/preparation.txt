Per preparare i cornetti con lievito madre iniziate dall'impasto. Versate nella planetaria la farina 0, la manitoba [1] e il lievito madre (che dovrete aver rinfrescato almeno 4 ore prima di utilizzarlo, in modo che abbia la forza giusta per far lievitare l’impasto. Non più di 24 ore prima in ogni caso) [2]. Iniziate a impastare a velocità medio/bassa con il gancio, inserendo l’acqua poco alla volta [3]. 
Quando l’impasto sarà liscio ed omogeneo [4], aggiungete l'uovo leggermente sbattuto poco per volta [5], in modo da lasciare il tempo all’impasto di assorbirlo pian piano. Alla fine, quando l’uovo sarà completamente assorbito, aggiungete lo zucchero [6] 
e il sale [7]. Impastate per 5 minuti circa, fino a che il vostro impasto risulterà liscio e ben incordato [8]. Trasferitelo su un piano, pirlatelo in modo da ricavare una forma sferica [9] 
e trasferitelo in un vassoio, coprendo con pellicola [10]. Trasferite in frigo per 2 ore. Nel frattempo prendete il burro dal frigorifero e lasciatelo ammorbidire a temperatura ambiente per 20 minuti circa. Inseritelo tra due fogli di carta forno e, con l’aiuto di un mattarello, stendetelo fino ad ottenere uno spessore di 1-1,5 cm. Dovrete ottenere un quadrato di burro di circa 20x20cm [11]. A questo punto, tenendolo nella carta forno in cui l’avete steso, trasferite in frigorifero per non rischiare che si scaldi troppo. Quando saranno passate le 2 ore di riposo, togliete dal frigorifero sia l’impasto che il burro e lasciateli a temperatura ambiente per 30 minuti. Spolverate il piano di lavoro con pochissima farina e stendete l’impasto delicatamente con un mattarello [12] 
fino a formare un quadrato di circa 30x30cm [13]. Assicuratevi che l'impasto non sia troppo infarinato altrimenti avrete difficoltà a chiuderlo dopo l’inserimento del burro. A questo punto appoggiate il quadrato di burro al centro dell’impasto in modo da formare un rombo [24]. Ripiegate poi le estremità della pasta sottostante verso il centro del panetto di burro [15], 
facendo congiungere i lembi ma senza sovrapporli e sigillate le estremità con le dita [16]. A questo punto stendetelo per il lungo [17], avendo cura di allungarlo solo da un lato, fino ad ottenere un rettangolo lungo circa 50 cm [18]. 
Fate poi la prima piega a 3 portando il lembo di pasta superiore ad 1/3 del rettangolo [19]. Sollevate quindi la pasta inferiore e ribaltatela in modo da coprire quella precedente [20]. La prima piega è fatta. Ruotate il panetto, sistemandolo con la piega corta verso di voi, ovvero la parte in cui si vedono le pieghe, e stendetelo nuovamente [22] fino ad ottenere sempre un rettangolo delle stesse dimensioni di prima [21].
A questo punto ripetete la piega a 3 portando sempre un lembo di pasta verso 1/3 del rettangolo [22] e l’altro a coprire [23]. Trasferite la sfoglia in un vassoio, coprite con pellicola [24] e lasciatela in frigorifero a riposare per 20 minuti [25].
Trascorsi i 20 minuti prendete la sfoglia dal frigorifero e date l’ultima piega a 3 uguale, come fatto in precedenza [25]. Sistemate di nuovo nel vassoio, coprite con pellicola [26] e lasciate riposare di nuovo in frigorifero, questa volta per 2 ore. Trascorso questo tempo riprendete il panetto e stendetelo, in modo da ricavare un rettangolo lungo 75 cm e largo 15 cm, con uno spessore di circa 2-3 mm [27]. 
Da questo dovrete ricavate 15 triangoli di 10 cm di base e 15 cm di altezza [28]. Formate il primo cornetto: tenete ben salda con una mano la base dei uno dei triangoli e con l'altra mano allungate delicatamente la pasta in modo da aumentarne la lunghezza di 1/4. Adesso non vi resta che arrotolare il vostro croissant partendo dalla base senza schiacciare ne stringere troppo [29]. Preparate così tutti i croissant [30] 
e disponeteli man mano, con la chiusura verso il basso, su una leccarda distanziandoli bene tra loro [31]. Copriteli con la pellicola [32] e lasciateli rilievitare a temperatura ambiente finché non raddoppiano, ci vorranno circa 5/6 ore [33]. Dovrete monitorarli ogni tanto, perché ogni lievito madre ha tempi di lievitazione differenti. 
Una volta che saranno cresciuti, sbattete un tuorlo con del latte [34] e utilizzatelo per spennellare i croissant [35]. Cuocete i cornetti con lievito madre in forno statico preriscaldato a 200° per circa 20 minuti, nel ripiano centrale del forno. Quando i cornetti saranno belli dorati potrete sfornarli [36]. Lasciateli raffreddare a temperatura ambiente e serviteli!