La domenica di Pasqua è un giorno così speciale che vogliamo festeggiarlo fin dalla prima colazione… per questo abbiamo realizzato dei golosi nidi pasquali con Nutella® che abbelliranno la vostra tavola mattutina con i loro colori vivaci e la farcitura irresistibile! La particolare frolla senza uova che abbiamo utilizzato per realizzare i cestini è caratterizzata da una stuzzicante nota salata che mette in risalto l’avvolgente dolcezza del ripieno. Perfetti da impreziosire con ovetti o altre decorazioni a tema, i nidi pasquali con Nutella® faranno felici sia i più grandi che i più piccoli!