Un ultimo cucchiaino di dessert e la cena è terminata, ma se vi sentite un pò appesantiti quello che vi serve è un gradevole digestivo, come quello che vi proponiamo: il liquore alla liquirizia, realizzato tramite una radice dal sapore inconfondibile, buona e salutare. Definita l'oro nero della Calabria proprio per il suo colore caratteristico, la liquirizia si trova in commercio in moltissime forme, dai tipici bastoncini alle famosissime caramelle. E proprio grazie all'estratto in polvere e ai nostri semplici passaggi riuscirete ad ottenere un liquore alla liquirizia interamente home made, perfetto per concludere in bellezza una serata con i vostri amici... e per gustarne al pieno tutto il suo aroma? Servitelo ghiacciato e variate i sapori proponendo anche in altri gusti come quello al caffè o alla melagrana!