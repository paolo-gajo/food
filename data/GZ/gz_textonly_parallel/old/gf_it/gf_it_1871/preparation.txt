Per preparare la torta salata di zucca, per prima cosa rimuovete la buccia della zucca con un coltello [1], poi tagliate la polpa a cubetti di circa 2 cm [2]: in tutto vi occorreranno circa 465 g di zucca pulita. Scaldate l’olio in una padella e aggiungete la zucca a cubetti [3].
Unite il rosmarino tritato [4], salate [5], pepate e cuocete a fiamma medio-alta per circa 15 minuti, mescolando spesso, dopodiché spegnete il fuoco e lasciate raffreddare [6].
Nel frattempo tagliate la scamorza a cubetti [7]. Ora sbattete le uova in una ciotola, aggiungete la panna [8] e il Grana grattugiato [9].
Salate e pepate [9], poi unite la zucca intiepidita [11] e la scamorza [12] e mescolate bene per amalgamare il tutto.
Srotolate la pasta sfoglia e sistematela in una pirofila del diametro di 22 cm alla base e 26 cm in superficie [13]. Versate all’interno il composto ottenuto [14] e ripiegate il bordo della pasta sfoglia per creare un motivo decorativo [15].
In ultimo distribuite i semi di zucca in superficie [16], poi cuocete in forno statico preriscaldato a 180° per circa 60 minuti, posizionandola sul ripiano in basso [17]. Una volta cotta, lasciate riposare la vostra torta salata di zucca per 10-15 minuti prima di servirla [18]!