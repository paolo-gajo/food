Per realizzare le frittelle di castagne sfiziose, per prima cosa preparate l’impasto: mettete la farina di castagne in una ciotola [1] insieme al lievito [2] e allo zucchero [3].
Versate il latte a filo mentre mescolate con una frusta per evitare la formazione di grumi [4], poi aggiungete anche l’uovo [5], il sale e il pepe. Dovrete ottenere un composto liscio e omogeneo [6].
Scaldate l’olio di semi in una padella fino alla temperatura di 170°, poi versate una cucchiaiata di impasto per volta, aiutandovi con 2 cucchiai per farlo scivolare [7]. Friggete le frittelle per 2 minuti per lato [8], poi scolatele su carta assorbente per eliminare l’olio in eccesso [9].
Tagliate la bresaola a listarelle di circa mezzo cm di spessore [10]. Scaldate un filo d’olio in una padella, aggiungete la bresaola [11] e fatela saltare a fuoco vivace per 3-4 minuti [12]. Trasferite anche la bresaola croccante su carta da cucina per assorbire l'olio in eccesso e tenete da parte.
Ora versate la ricotta in una ciotola, salate [14], pepate e aggiungete la scorza grattugiata del limone [15], poi mescolate per amalgamare il tutto.
Siete pronti per assemblare il vostro antipasto: adagiate una quenelle di ricotta su ogni frittella aiutandovi con 2 cucchiai [16], poi guarnite con la bresaola croccante [17] e rifinite con una macinata di pepe e scorza di limone grattugiata. Le frittelle di castagne sfiziose sono pronte per essere servite [18]!