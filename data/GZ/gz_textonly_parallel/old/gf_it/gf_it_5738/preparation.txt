Per preparare i rotolini di asparagi cominciate dalla pulizia di questi ultimi. Sciacquateli e asciugateli con un canovaccio pulito [1], poi tagliate la base bianca e legnosa [2] e con il pelaverdure togliete la parte più filamentosa del gambo [3]. 
In una pentola piena d'acqua bollente e salata immergeteli lasciandoli cuocere per 5 minuti [4]. Quando saranno pronti scolateli in una ciotola di acqua e ghiaccio [5] e lasciateli così per un minuto: in questo modo si bloccherà la cottura e il colore non si spegnerà [6]. 
Adesso srotolate la pasta fillo e utilizzate soltanto due fogli, sovrapponeteli [7] e tagliando con un coltello a lama liscia otterrete così 16 rettangoli della stessa grandezza [8], sovrapponteli pronti per l'uso [9]. 
Scolate gli asparagi e asciugateli ben bene con della carta assorbente o un canovaccio pulito [10], quindi sistemate il primo asparago nel foglietto di carta phillo [11] e avvolgete [12]. 
Disponete sulla leccarda fodarata carta forno [13] e continuate così con tutti gli altri [14]. Cuoceteli in forno statico, già caldo a 200°, per circa 15 minuti [15]. 
Avete il tempo per prepare le tre salse d'accompagnamento. Suddividete la maionese in 3 ciotoline [16]. Procedete in quest'ordine. Nella prima ciotola versate la scorza di un lime e il succo di una metà [17] e mescolate [18].
Ripetete il procedimento per le altre due ciotoline dove invece aggiungerete la polvere di curry in una [19], e un pizzico di peperoncino in polvere nell'altra [20]. Avete tutto, non vi resta che raggruppare i rotolini di asparagi leggermente intiepiditi e accompagnare con le 3 salse [21]!