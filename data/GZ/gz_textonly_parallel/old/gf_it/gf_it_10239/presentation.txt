Se come noi amate esplorare nuovi orizzonti di sapori, ecco qui una delizia dal gusto insolito che vi stupirà piacevolmente: la torta al sambuco con frosting al formaggio. Per stupirvi abbiamo scovato uno degli aromi più antichi: quello del sambuco, il cui sciroppo diventerà il protagonista di questa torta raffinata ed elegante. Il risultato è una base soffice caratterizzata da una delicata fragranza floreale e ricoperta da un frosting dolcissimo che conferirà una nota vellutata e cremosa. Portare in tavola un dessert che richiama i profumi della primavera non è mai stato così facile, venite a scoprire la nostra ricetta!