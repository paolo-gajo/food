Per realizzare lo spezzatino di maiale iniziate tagliando la lonza a cubotti di un paio di centimetri [1], poi infarinateli da tutti i lati [2] e tenete da parte. Intanto lavate e pelate le verdure per il soffritto: la carota, il sedano e la cipolla, quindi tritatele finemente al coltello [3].
Ora tritate al coltello gli aghi di rosmarino [4], sciogliete il burro in una casseruola capiente [5], poi versate il trito per il soffritto e spremete anche uno spicchio di aglio [6]
Per finire aromatizzate con il rosmarino tritato [7] e fate appassire il soffritto a fuoco moderato per circa 5 minuti e poi aggiungete la carne di maiale [8]. Fate rosolare la carne per almeno 5 minuti e poi irroratela con la birra [9],
lasciate evaporare e poi coprite con il coperchio [10], salate, pepate e proseguite la cottura per 40 minuti. Intanto pelate le patate [11]. Tagliatele a cubetti grandi come quelli di carne [12].
Trascorsi i 40 minuti di cottura della carne aggiungete anche i cubetti di patate [13] e proseguite la cottura per altri 30 minuti con il coperchio, il tempo sufficiente a cuocere anche le patate e a creare una deliziosa cremina [14]. Una volta pronto, servite lo spezzatino di maiale ben caldo [15].