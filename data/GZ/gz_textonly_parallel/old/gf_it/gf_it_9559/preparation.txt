Cominciate l'esecuzione dello zelten con la preparazione della frutta secca: tagliate a listarelle i fichi [1], a metà l'uva malaga [2] e tritate grossolanamente una parte delle noci [3].
Mettete la frutta così sminuzzata in una ciotola e unite l'uva sultanina, una parte di pinoli , delle nocciole e aggiungete il rum [4]. Lasciate così macerare per circa un'ora. Nel frattempo dividete i tuorli dagli albumi, e sbattete i tuorli con una metà dello zucchero fino a farli diventare chiari e spumosi [5] e fate scioglire il burro in un pentolino [6].
Aggiungete quindi il burro fuso alle uova, mescolate bene [8]. Unite quindi la frutta secca al composto mescolando continuamente [9].
Continuate in questo modo [10] e aggiungete poi 200 ml di acqua tiepida o latte come preferite [11]. Mescolate bene e cominciate a inserire anche la farina e il lievito setacciati [12].
A parte montate a neve gli albumi insieme all'altra metà dello zucchero e incorporate il composto all’impasto [13]. Prendete una teglia rettangolare (20x25 cm) imburratela e infarinatela, versateci il composto e distribuitelo bene aiutandovi con una spatola [14]. Prima di infornare decorate lo zelten con mandorle, pinoli, noci e nocciole. Di solito per rendere più bello lo zelten si ricopre il bordo con le mandorle e si realizzano delle decorazioni a mo’ di fiori con i gherigli delle noci o i pinoli e se vi piace, potete aggiungere anche la frutta candita. Una volta che avrete terminato la decorazione, spennellate la superficie dello zelten con il rosso d’uovo. Infornate per 90 minuti a 160 gradi. Se durante la cottura notate che la superficie dello zelten diventa troppo scura, copritelo con un foglio di alluminio.