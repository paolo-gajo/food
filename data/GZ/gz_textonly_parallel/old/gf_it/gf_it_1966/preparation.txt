Per preparare il ragu di maiale, preparate il brodo di carne. Poi passate al soffritto: mondate e tritate finemente carota, sedano e cipolla [1]. In un tegame versate il burro [2] e fatelo sciogliere a fuoco bassissimo, quindi unite l’olio [3] e fate scaldare pochi istanti.
Poi aggiungete le verdure tritate finemente [4]. Fate soffriggere e imbiondire la cipolla, unite 1-2 mestoli di brodo di carne per favorire la cottura [5]. Dopo circa 15 minuti versate la carne trita [6]
e fatela rosolare bene per una decina di minuti, granandola con una spatola [7] o un cucchiaio di legno. Aggiungete poco brodo vegetale, poi unite il vino rosso [8] e lasciate evaporare a fuoco moderato. Quando il vino sarà evaporato, unite la passata di pomodoro [9],
mescolate [10] e lasciate insaporire alcuni minuti. Quando il ragù avrà ripreso il bollore, unite anche il concentrato di pomodoro [11], amalgamatelo al ragù, salate [12]
e pepate [13] a piacere e e fate cuocere tutto a fuoco basso per circa 3 ore (potete utiizzare una paraschizzi, per lasciarlo bollire senza coprirlo) o comunque il tempo necessario perché si addensi [14]. Quando il ragu di carne di maiale sarà pronto, potete regolare di sale se necessario e utilizzarlo come condimento per primi di pasta o per le lasagne [15].