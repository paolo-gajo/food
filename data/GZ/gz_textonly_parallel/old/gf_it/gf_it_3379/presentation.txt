Amanti del baccalà fatevi avanti, qui potrete trovare tante ricette appetitose che hanno come protagonista questo pesce versatile dal gusto inconfondibile e dalle carni tenere che ha ispirato moltissime preparazioni. Da quelle più tradizionali, come il baccalà alla vicentina o quello in umido, a quelle più moderne e intriganti, come i paccheri ripieni di baccalà e fonduta di formaggio o la terrina di baccalà con salsa di mele. Per chi vuole abbracciare i sapori di un tempo, rivisitandoli in chiave più attuale, proponiamo le crepe di ceci con mousse di baccalà: la mousse rievoca la cremosità del baccalà mantecato, e le crepe senza glutine conferiranno un gusto tutto nuovo. Una saporita alternativa al classico crostino di pane!