Per preparare la torta variegata al cocco e caffè cominciate preparando il caffè con la moka, da lasciar intiepidire. Separate le uova in due ciotole e iniziate a montare gli albumi versando 20 g di zucchero [1] e poi il sale [2]. Montate a neve ben ferma e poi mettete da parte [3].
Versate in una ciotola il burro e montate con le fruste elettriche versando i restanti 120 g di zucchero un po' alla volta [4] affinché si incorpori per bene [5]. Dopo qualche minuto il composto risulterà chiaro e spumoso, procedete adesso aggiungendo le uova una per volta, anche in questo modo si incorporeranno al meglio [6].
Setacciate la farina e il lievito nel composto [7] aggiungendo un po' alla volta mentre continuate a mescolare con le fruste, a una velocità più bassa, [8]. Quando il mix sarà assorbito versate il latte e poi togliete le fruste quando inserito [9].
Munitevi di spatola e incorporate gli albumi montati a neve in due volte: la prima parte servirà per ammorbidire il composto [10], la seconda invece per creare leggerezza quindi inglobate con maggiore delicatezza, facendo movimenti dal basso verso l'alto [11]. A questo punto dividete l'impasto in due ciotole [12].
Nella prima versate il caffè a temperatura ambiente [13] e poi la farina setacciata [14], mescolate delicatamente con una frusta e mettete in disparte [15].
Passate all'altro impasto, versate il cocco rapè [16] e mischiate ancora con delicatezza usando la frusta [17]. Eviterete così di smontare il tutto [18].
Imburrate e foderate con carta forno uno stampo da 20 cm, versate prima il composto al cocco [19] e poi quello al caffè cercando di distribuirlo in modo non troppo uniformeme [20]. Così facendo sarà più facile creare l'effetto variegato aiutandovi con uno spiedino di legno (o una forchetta se non l'avete) [21].
La vostra torta è pronta per essere cotta [22] in forno statico, preriscaldato a 180° per circa 45 minuti [23]. Non appena cotta lasciatela intiepidire prima di sformarla e lasciarla raffreddare completamente su una gratella. Infine spolverizzate di zucchero a velo e trasferite la vostra torta variegata al cocco e caffè su un piatto per servirla [24].