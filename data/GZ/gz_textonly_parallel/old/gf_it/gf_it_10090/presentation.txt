La cake millerighe è un goloso e invitante tronchetto ricoperto da una vellutata glassa al cacao che nasconde al suo interno un accattivante motivo geometrico realizzato con astuzia e pazienza. Un dolcetto elegante, raffinato e dai sapori evergreen, che si può servire come sfizioso fine pasto accompagnandolo ad un aromatico liquore, ma può diventare anche il protagonista delle vostre occasioni speciali e lasciare tutti a bocca aperta al taglio della prima fetta che rivelerà il gioco di impasti dall’effetto millerighe. Se siete amanti delle composizioni “optical” non potete perdervi la nostra torta a scacchi, una graziosa scacchiera di pan di spagna tutta da gustare!