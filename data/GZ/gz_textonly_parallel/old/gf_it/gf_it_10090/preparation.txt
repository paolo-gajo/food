Per realizzare la cake millerighe come prima cosa separate le uova in due ciotole diverse. Poi ponete in un'altra ciotola il burro morbido, aggiungete lo zucchero [1] e con uno sbattitore elettrico lavorate gli ingredienti fino ad ottenere una consistenza cremosa. Continuando a sbattere, aggiungete uno per volta i tuorli [2] e lavorate il tutto fin quando non otterrete un composto liscio. A questo punto aggiungete la maizena [3]
e la farina [4]; sempre con le fruste elettriche, continuate a lavorare il composto finché non sarà omogeneo [5]. Versate gli albumi in una ciotola, montateli con le fruste elettriche [6]
fino a ottenere un composto chiaro e ben fermo [7]. Incorporate all’impasto gli albumi montati, mescolando delicatamente dal basso verso l’alto [8]. Pesate il vostro impasto, dividetelo in due parti uguali [9]
e aggiungete il cacao amaro setacciato ad uno dei due impasti [10]. I due impasti sono pronti [11], potete iniziare con la cottura. Adagiate su una placca coperta con carta forno uno stampo senza fondo quadrato 20X20 che imburrerete ai lati, utilizzando un pennello [12].
Sul fondo dello stampo versate metà dell'impasto bianco, livellatelo per bene in modo da spargerlo su tutta la superficie in maniera uniforme [13] e cuocete per 3-4 minuti in forno preriscaldato con modalità grill a 240 gradi. Quando la superficie si sarà ben dorata e si sarà formata una sottile crosticina, sfornate [14] quindi versate sopra metà dell'impasto al cacao [15]
livellatelo con la spatola [16] e infornatelo con la stessa modalità e per lo stesso tempo. Procedete poi con il secondo strato di impasto bianco [17] cuocendo sempre per 3-4 minuti a 240° e terminate con il secondo strato di impasto scuro [18]. Questa volta passate il forno in modalità statica e abbaste la temperatura a 180° per 15 minuti.
Terminato il tempo di cottura, sfornate il dolce [19], lasciate intiepidire e per estrarre lo stampo più facilmente passate un coltellino sul bordo interno [20]. Ribaltate il dolce sopra un tagliere [21] e fate raffreddare completamente.
Pareggiate i bordi con un coltello [22] e dividete in sei parti uguali la torta, ricavando delle strisce [23], aiutatevi con un righello per essere il più precisi possibile. Una volta tagliate le strisce, assemblatele in questo modo: adagiate un foglio di pellicola trasparente sul piano, posizionate una prima striscia con la parte delle righe rivolta verso l’alto, quindi spennellate con la confettura di albicocche la superficie e il lato destro in modo da far aderire le altre strisce [24]
Unite un’altra striscia accanto, questa volta tenete verso l’alto la parte più scura [25], spennellate di nuovo con la confettura e fate aderire un’altra striscia con la parte delle righe rivolta verso l’alto così da alternare il motivo grafico [26]. Ora ripetete la stessa operazione realizzando un secondo strato di strisce. Questa volta iniziate con una striscia scura [27], ben spennellata, una striscia a righe al centro
e terminate con una striscia bianca [28]. La composizione è terminata, avvolgete il dolce nella pellicola [29] e lasciate rassodare in frigo per almeno 30 minuti. La torta deve assolutamente essere ben fredda prima di essere glassata. Ora occupatevi della glassa: ammorbidite i fogli di gelatina in acqua fredda [30];
ponete in un tegame la panna e l’acqua [31], a parte mischiate lo zucchero con il cacao [32] e versate il tutto nel tegame [33], portate a bollore e lasciate addensare a fuoco medio finché
la glassa non prenderà consistenza. [34]. A questo punto togliete dal fuoco e unite la gelatina ben scolata [35]. Mescolate bene e poi versate la glassa in una ciotola, coprite con pellicola [36], lasciate raffreddare e ponete in frigorifero.
Quando la base e la glassa saranno freddi potrete ricoprire la torta: adagiate il dolce su una gratella, versate sopra la glassa aiutandovi con un mestolo [37] in modo da ricoprire completamente il dolce [38]. Riponete in frigo il dolce per almeno 20 minuti prima di servirlo. Adagiate il dolce su di un piatto da portata [39] e servitelo a fette.