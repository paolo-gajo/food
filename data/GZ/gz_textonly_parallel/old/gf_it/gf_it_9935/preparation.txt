Per preparare gli scones salati alle patate, iniziate proprio da quest'ultime: lavatele sotto acqua corrente, quindi mettetele a lessare in un tegame capiente con abbondante acqua leggermente salata [1]: ci vorranno circa 30 minuti di cottura perché risultino morbide (potete ridurre i tempi utilizzando una pentola a pressione, ci vorranno circa 12 minuti in questo caso); una volta cotte, sbucciatele ancora calde [2] e schiacciatele in una ciotola [3].
Unite il burro, il timo [4], il sale [5] e una grattugiata di noce moscata per aromatizzare il composto [6];
mescolate tutto con una forchetta [7], poi coprite con pellicola e lasciate raffreddare a temperatura ambiente, quindi in frigo [8]. Poi in una ciotola setacciate la farina e unite il lievito per preparazioni salate [9].
Quando il composto con le patate sarà freddo, versatelo nella ciotola con la farina e il lievito [10] e unite anche il latte poco alla volta [11], quindi amalgamate tutti gli ingredienti: dovrete ottenere un impasto compatto e omogeneo. Poi formate una palla di impasto [12] e ponetelo in frigo a rassodare coperto con pellicola per circa 20 minuti.
Passato questo tempo, rovesciate l'impasto su un piano di lavoro leggermente infarinato, adagiate un foglio di carta da forno sopra e stendete l'impasto in un disco di 1,5 cm di spessore [14]; poi togliete il foglio di carta da forno e con un coppapasta di 6,5 cm di diametro realizzate 12 dischi [15]
e poneteli su una leccarda foderata con carta da forno. Cospargetene alcuni con semi di sesamo bianchi, altri con quelli neri e i restanti con semi di papavero [16]. Ponete la teglia in frigorifero per far riposare i dischi 10-15 minuti ancora, prima di infornarli in forno statico preriscaldato a 200°C per circa 15-20 minuti (180°C per 10-15 minuti se forno ventilato). Una volta cotti dovranno risultare dorati in superficie (potete verificare la cottura infilzandoli con uno stuzzicadenti: se uscirà asciutto saranno cotti); potrete sfornarli e lasciarli raffreddare completamente su una gratella. Intanto per il ripieno, lavate e spuntate una zucchina, quindi riducetela a fette piuttosto sottili con un coltello [18] o con una mandolina.
Fate scaldare molto bene la piastra e grigliate le zucchine da entrambi i lati [19]; poi quando gli scones saranno freddi, apriteli a metà per il senso della larghezza con un coltellino [20] e farcite 6 metà con ricotta [21],
quindi adagiate sopra alle metà con la ricotta le zucchine grigliate [22] oppure il prosciutto crudo o la mortadella [23]; richiudeteli con le altre metà e i vostri scones salati alle patate sono pronti per essere gustati [24]!