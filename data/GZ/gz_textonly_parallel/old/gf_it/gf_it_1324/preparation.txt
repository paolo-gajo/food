Per preparare la bagna caoda iniziate sbucciando le teste d’aglio tenendo, privando ciascuno spicchio della camicia [1], poi con un coltellino incidete a metà gli spicchi e privateli del germoglio [2] e tagliateli a fettine [3].
Tenete da parte l’aglio e occupatevi della dissalatura delle acciughe sotto sale: ponete le acciughe in una ciotola [4] e copritele con l'acqua fredda [5], lasciatele in ammollo per 2-3 ore, cambiando spesso l’acqua per eliminare il sale. Effettuate questa operazione molto delicatamente per evitare che si le acciughe si sfaldino. Quando le acciughe si saranno addolcite,scolatele [6]
apritele a metà [7] ed estraete le interiora con la lisca centrale [8] e sciacquatele sotto l’acqua corrente [9].
Quindi rivestite un piccolo vassoio o una teglia con della carta assorbente e disponeteci i filetti aperti. Asciugate i filetti [10] poi poneteli in una pirofila e lavatele con il vino rosso rimestandole delicatamente (11-12). Trasferite nuovamente le acciughe su un vassoio
e asciugatele con carta assorbente [13]. Ponete l’aglio in un tegame e versate 100 gr di olio di oliva [14], iniziate la cottura a fuoco bassissimo rimescolando con il cucchiaio di legno e avendo cura che non prenda colore. Unite le acciughe [15] mescolando delicatamente.
Coprire con il restante olio [16] e portare l’intingolo a cottura a fuoco lento per una mezz’oretta, avendo cura che la bagna non frigga [17]. Intanto preparate le verdure per accompagnare la bagna caoda, occupatevi di quelle cotte: arrostite al forno le cipolle con la buccia, poi tagliatele a spicchi [18],
cuocete le patate in acqua bollente, non devono essere troppo morbide in modo da poter essere tagliate a spicchi [19] infine cuocete al forno la barbabietola e tagliatela come le altre verdure [20]. Arrostite al forno i peperoni e tagliateli ricavando anche da questi degli spicchi [21].
Passate ora alle verdure crude: lavate i cardi eliminate le estremità [22] e i filamenti esterni e tagliateli a metà nel senso della lunghezza. Lavate i cipollotti e immergeteli nel vino, meglio se barbera, come vuole la tradizione [23]. Una volta sciolte le acciughe, la vostra bagna caoda sarà pronta da servire in tavola possibilmente nel caratteristico "fujot" [24].
Per preparare la bagna caoda al latte iniziate sbucciando le teste d’aglio [1] tenendo da parte gli spicchi interi, poi con un coltellino incidete a metà gli spicchi e privateli del germoglio [2] e tagliateli a fettine [3].
Tenete da parte l’aglio e occupatevi della dissalatura delle acciughe sotto sale: ponete le acciughe in una ciotola e copritele con l'acqua fredda [4], lasciatele in ammollo per 2-3 ore, cambiando spesso l’acqua per eliminare il sale. Effettuate questa operazione molto delicatamente per evitare che si le acciughe si sfaldino. Quando le acciughe si saranno addolcite, scolatele [5] apritele a metà [6]
ed estraete le interiora con la lisca centrale [7] e sciacquatele sotto l’acqua corrente [8]. Quindi rivestite un piccolo vassoio o una teglia con della carta assorbente e disponeteci i filetti aperti. Ponete gli spicchi di aglio in pentolino e versate il latte fresco [9], portate a bollore,
poi lasciate sobbollire a fuoco molto basso per 15/20 minuti fino a far ammorbidire l’aglio [10]. Ponete a scaldare in un tegame mezzo bicchiere di olio e poi unite le acciughe [11] , proseguite la cottura a fuoco basso avendo cura di non friggere l'olio, mescolate con un cucchiaio di legno per far sciogliere le acciughe [12].
Quando le acciughe saranno ridotte ad una crema versate nel tegame l’aglio cotto nel latte [13]. Mescolate per amalgamare gli ingredienti [14] e unite il restante olio [15], cuocete a fuoco basso per 20-30 minuti, l’olio non deve mai friggere e la salsa deve avere una consistenza cremosa. A cottura ultimata servite la bagna caoda al latte nel caratteristico "fujot" e accompagnatela con le verdure come da tradizione.