Per preparare i cavoletti di Bruxelles in padella come prima cosa occupatevi di realizzare il brodo vegetale, che servirà per la cottura. Nel frattempo occupatevi di pulire i cavoletti: eliminate la parte più sporgente inferiore [1] e togliete le foglie più esterne [2]. A questo punto lavate i cavoletti sotto l'acqua corrente [3], scolateli
e tagliateli a metà [4]. Tenete da parte per un attimo i cavoletti e affettate lo speck [5], quindi sovrapponete le fette e ricavate delle listarelle [6].
A questo punto tritate finemente lo scalogno [7] e trasferitelo in un tegame dove avrete versato l'olio [8]. Lasciatelo imbiondire a fiamma dolce, mescolando spesso e solo quando sarà appassito unite le striscioline di speck [9]. 
Attendete circa 2-3 minuti, unite i cavoletti di bruxelles [10], salate [11] e mescolate il tutto [12].
Aggiungete il brodo vegetale preparato in precedenza [13] e lasciate cuocere coperti [14] per circa 10-15 minuti. I vostri cavoletti di Bruxelles in padella sono pronti [15] per essere gustati!