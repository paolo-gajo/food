Per realizzare gli gnocchi sardi con ragù di salsiccia iniziate a preparare il soffritto seguendo le indicazioni che trovate nella scheda Come fare il soffritto: eliminate le estremità della carota con un coltellino e con un pelapatate, sbucciate la carota e lavatela sotto l’acqua corrente. Lavate la costa di sedano ed eliminate la membrana filamentosa esterna con il pelapatate [1].Per ultimo sbucciate la cipolla e dividetela a metà. Tagliate tutte le verdure a piccoli cubetti [2]. Spellate la salsiccia, sbriciolatela e tenetela da parte [3].
Mettete in una padella l’olio extravergine d’oliva [4] fate scaldare e poi aggiungete il trito di cipolla, carote e sedano [5]. Giratelo per far rosolare le verdure da tutti i lati. Sfumate dopo 5 minuti con del brodo (o acqua bollente) [6] e lasciate cuocere per altri 10 minuti.
Unite la salsiccia [7], salate [8] e sfumate con il vino rosso [9].
Versate la salsa di pomodoro [10] , aggiungete un pizzico di zucchero per smorzare l’acidità del pomodoro [11]. Unite un cucchiaio di concentrato di pomodoro [12],
salate [13], pepate e aromatizzate con un cucchiaino di origano [14], mescolate il ragù e proseguite la cottura a fuoco dolce [15] finché la salsa non si sarà addensata, mescolando di tanto in tanto con un mestolo: ci vorranno circa 2 ore. Intanto mettete a scaldare una pentola capiente con acqua salata, verso la fine della cottura del ragù,
versate gli gnocchi nella pentola con acqua bollente [16] e cuoceteli per circa 10 minuti o per il tempo indicato sulla confezione. A cottura ultimata, scolate la pasta e versatela nella padella contenente il ragù preparato [17]: saltate il tutto velocemente e poi servite in tavola i vostri gnocchi sardi al ragù di salsiccia ben caldi [18].