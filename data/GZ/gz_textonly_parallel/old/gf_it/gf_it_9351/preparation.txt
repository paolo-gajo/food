Per preparare le crostatine con mango e Nutella® versate in una ciotola la farina [1], il mix di cereali [2] e il burro freddo a pezzetti, tirato fuori dal frigo 5 minuti prima di lavorarlo [3]. Lavorate velocemente con le dita per ottenere un composto sabbioso. 
Aggiungete all’impasto lo zucchero di canna [4], il sale e lavorate per qualche secondo. In ultimo aggiungete le uova intere [5] e i tuorli [6]. 
Impastate ancora velocemente [7], il tempo di ottenere un impasto omogeneo e compatto [8]. Avvolgete con pellicola [9] e lasciate riposare in frigorifero per almeno 1 ora. 
Trascorso il tempo di riposo infarinate leggermente il piano di lavoro e il panetto [10] e stendete la frolla con l’aiuto di un mattarello sino a raggiungere lo spessore di ½ cm [11]. Vi serviranno 8 stampini leggermente svasati da 9 cm (miura alla base) 10 cm (misura in superficie) e 3 cm di altezza: poggiateli sulla frolla e ritagliate tutto intorno lasciando 2 cm dal bordo [12].
Distribuite il disco ottenuto nello stampino, pressando delicatamente per farlo aderire a base e bordi, quindi eliminate la frolla in eccessto rifilando i bordi con la lama di un coltellino [13]. Forate la base della frolla con i rebbi di una forchetta e cuocete in forno statico preriscaldato a 180° per 20 minuti, sino ad ottenere dei gusci dorati. Sfornate e lasciate raffreddare completamente prima di sformare. Nel frattempo sbucciate il mango [15].
Dividetelo a metà e poi tagliatelo a fettine sottili (circa 3 mm) [16]. Riprendete le frolle [17], riempite un sac-à-poche con bocchetta a stella da 12 mm, con Nutella®. Farcite ciascun guscio di frolla con 15 g di Nutella® partendo dal centro fino ai bordi [18]. 
Decorate metà della superficie con le fettine di mango, sovrapponendole in modo da formare dei petali [18]. Potete terminare la decorazione aggiungendo una spolverata di cocco rapè [20] e mezzo lampone. Le crostatine con mango e Nutella® sono pronte per essere gustate [21].