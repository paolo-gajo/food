Per preparare il pane di semola come prima cosa realizzate la biga. Versate la semola in una ciotola, sciogliete il lievito di birra fresco all'interno dell'acqua a temperatura ambiente [1]. Versate all'interno della ciotola [2] e iniziate ad impastare con le mani [3]. 
Quando avrete ottenuto un composto omogeneo [4] coprite con pellicola e lasciate maturare fuori dal frigo per 18 ore [5]. E' normale che dopo il tempo indicato la biga non avrà aumentato di tanto il suo volume. Passate all'impasto: nella ciotola di una planetaria versate la semola e la farina 0 [6]. 
Aggiungete la biga maturata [7] il lievito di birra sbriciolato [8] e metà dell'acqua [9]. 
Iniziate ad impastare con il gancio [10] e aggiungete poco per volta l'acqua rimasta [11] e in ultimo il sale [12]. 
Lavorate fino a che l'impasto non risulterà liscio e ben incordato [13]. Poi coprite con un canovaccio e lasciate riposare una decina di minuti [14]. Trasferite poi su un piano e realizzate delle piege: con le mani bagnate portate i lembi di pasta dall'esterno verso il centro [15], così fino ad ottenere di nuovo una sfera. Lasciate riposare per 10 minuti. 
Ripetete questa operazione per altre 3 volte [16], lasciando sempre riposare tra un passaggio e l'altro. Ungete una ciotola (preferibilmente di legno) [17], trasferite l'impasto all'interno e coprite con pellicola [18]. 
Lasciate lievitare per 3 ore a temperatura ambiente. Quando sarà raddoppiato di volume [19], trasferitelo su un piano spolverizzato con la semola [20] e fate delle altre pieghe di rinforzo [21]. 
Date all'impasto la forma di un filoncino [22] e trasferitelo su una leccarda spolverizzata con la semola. Spolverizzate anche la superficie [23]. Fate lievitare per 30 minuti in forno spento con luce accesa.
Con un coltellino affilato realizzate un taglio centrale su tutta la lunghezza [25] [26]. In alternativa se preferite potete realizzare dei tagli trasversali. Cuocete in forno statico preriscaldato a 250°, sul ripiano in basso, per circa 45 minuti. Poi spegnete il forno, trasferite il pane sulla griglia e aspettate fino a che sarà completamente freddo [27].