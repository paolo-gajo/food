Per preparare gli sporcamuss iniziate a realizzare la crema pasticcera: versate in un pentolino i tuorli [1], l'uovo intero [2], lo zucchero e i semi di vaniglia [3] (tenete il baccello da parte). 
Lavorate con una frusta [4] fino ad ottenere un composto omogeneo, poi unite l'amido [5] e sbattete ancora. A questo punto versate latte e panna in un pentolino [6],
unite il baccello di vaniglia precedentemente svuotato [7] e portate a sfiorare il bollore. Non appena inizierà a bollire trasferite latte e panna all'interno del pentolino con il composto di uova e zucchero, mescolando di continuo con una frusta [8]. Mettete il pentolino sul fuoco [9]
e cuocete fino a che non si sarà addensata: ci vorranno circa 4-5 minuti [10]. A questo punto trasferite la crema all'interno di una pirofila bassa e larga [11], lasciate intiepidire, poi coprite con la pellicola a contatto [12] e riponete in frigorifero. 
Srotolate la pasta sfoglia e realizzate delle strisce larghe 6 cm, prima in senso orizzontale [13], poi in quello verticale [14], in modo da ricavare 20 quadrati da 6x6 cm [15]. 
Trasferiteli man mano su una leccarda foderata con carta forno [16], distanziandoli tra loro. Sbattete un tuorlo in una ciotola [17] e utilizzatelo per spennellare la superficie dei quadrati [18]. 
A questo punto [19] cuocete in forno statico preriscaldato a 180° sul ripiano centrale per 10 minuti, fino a che non risulteranno ben dorati. Poi sfornate [20] e lasciate raffreddare. Nel frattempo riprendete la crema, lavoratela per qualche istante con una frusta e trasferitela all'interno di un sac-à-poche con bocchetta liscia da 10 mm [21]. 
Tagliate il primo quadrato di sfoglia, dividendolo a metà a mò di panino [22]. Farcite la base con la crema pasticcera [23], richiudete con la parte superiore [24] 
e trasferite nuovamente su una leccarda rivestita di carta forno [25]. Ripassate in forno statico preriscaldato a 90° per circa 5 minuti. Poi sfornate e spolverizzate con lo zucchero a velo [26]; servite i vostri sporcamuss molto caldi [27]! 