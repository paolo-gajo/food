Per realizzare i fagottini di mortadella iniziate dalla preparazione del ripieno. Con un coltello tritate finemente sia la mortadella [1] che il formaggio [2]. Quindi prendete la sfoglia e appiattitela leggermente con il mattarello [3].
Da questo, ricavate prima 4 strisce da circa 8x25 cm [4], e poi intagliate da queste strisce dei rettangoli di circa 8x9 cm (5-6).
Posizionate al centro di ogni rettangolo 1 cucchiaino di formaggio [7] e 1 cucchiaino di mortadella [8], tritati in precedenza. Quindi spennellate con il tuorlo leggermente sbattuto i bordi del rettangolo [9].
A questo punto richiudeteli a forma di triangolo, facendo una leggera pressione con le dita [10]. Sempre con l'uovo spennellate i contorni e il centro dei triangoli [11] e aggiungete la granella di pistacchio per decorare i vostri fagottini alla mortadella [12].
Cuocete in forno caldo a 180Â° per 15 minuti [13], facendo attenzione a ricoprirli con la carta stagnola per evitare che la granella di pistacchi scurisca troppo [14]. Servite i fagottini alla mortadella appena preparati, o anche a temperatura ambiente [15]!