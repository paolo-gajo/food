Per preparare i biscottini speziati con cioccolato e mandorle iniziate tritando finemente le mandorle e il cioccolato [1], poi poneteli in una ciotola [2] e aggiungete la cannella e i chiodi di garofano in polvere [3].
Montate a neve fermissima l’albume insieme ad un pizzico di sale, poi aggiungete lo zucchero un cucchiaio alla volta, sempre sbattendo con lo sbattitore elettrico.Unite il composto di albume agli altri ingredienti [4] e mescolate fino a che gli ingredienti saranno ben amalgamati: dovrà risultare un composto piuttosto duro. Accendete il forno a 130°.Con l’impasto ottenuto, formate delle palline della dimensione di una noce [5]; per evitare che durante questa operazione il composto si attacchi ai palmi delle mani, bagnateli con dell’acqua fredda. Disponete le palline (ne otterrete circa 20) su di una teglia foderata con carta forno, distanziandole tra loro di circa 3-4 cm, [6] ed infornatele per circa 30 minuti a 130° (non appena la superficie dei biscotti inizierà a creparsi e indurirsi).Trascorso il tempo necessario sfornate i biscotti e lasciateli raffreddare, dopodiché siete pronti a servirli oppure a conservarli in una scatola di latta.