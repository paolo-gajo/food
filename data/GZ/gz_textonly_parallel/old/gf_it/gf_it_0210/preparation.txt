Per preparare la torta di yogurt e cioccolato, iniziate proprio da quest'ultimo: tritate il cioccolato fondente e scioglietelo a bagnomaria [2]: è importante che l'acqua del pentolino sul fuoco non raggiunga il fondo della bastardella o del tegamino in cui si trova il cioccolato. Mescolate di tanto in tanto con un cucchiaio di legno per favorire lo sciogliersi del cioccolato [2]. Quando sarà pronto, spegnte e lasciate raffreddare.
Intanto nella tazza di una planetaria munita di frusta versate le uova e unite lo zucchero [4], grattugiate la scorza di 1 arancia non trattata [5] e iniziate a lavorare il composto: dovrà risultare bianco e spumoso [6].
A questo punto unite lo yogurt poco alla volta [7] e quando si sarà amalgamato, aggiungete l'olio di semi a filo [8]. Quindi in una ciotola setacciate la farina con il lievito [9]
e quando l'olio si sarà assorbito completamente, unite le polveri un cucchiaio alla volta [10]. Quando anche la farina sarà completamente incorporata, potete unire il cioccolato fuso oramai freddo [11] e lavorare l'impasto ancora qualche minuto per ottenere un composto omogeneo e fluido. Imburrate e foderate una tortiera con carta da forno della misura di 24 cm di diametro. Versate all'interno l'impasto [12]
e livellatelo con una spatola senza battere lo stampo in modo da non inibire l'azione del lievito. Infornate la torta [13] in forno statico preriscaldato a 170° per 45-50 minuti (150° in forno ventilato per 35-40 minuti). Una volta cotta sfornatela [14] e lasciate intiepidire, quindi ponete la torta allo yogurt e cioccolato su una gratella a raffreddare completamente. Una volta fredda potete spolverizzarla con dello zucchero a velo e servirla [15]!