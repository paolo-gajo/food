Per realizzare la mini tatin ai funghi iniziate preparando per prima cosa la brisè: tritate le erbe [1], ponete in un mixer dotato di lame la farina [2], il burro [3]
e le erbe tritate [4], azionate il mixer fino ad ottenere un composto sabbioso. Aggiungete il sale e trasferite l’impasto su un piano di lavoro, formate la classica fontana e aggiungete al centro l’acqua ghiacciata [5]. Impastate energicamente a mano [6]
fino ad ottenere un panetto compatto [7]. Avvolgetelo nella pellicola [8] e lasciatelo in frigorifero a solidificare per almeno 40 minuti. Nel frattempo pulite i funghi porcini e i funghi champignon per eliminare i residui di terra presenti in superficie[9].
e pulizia e taglio dei funghi champignon [10]. Una volta puliti, tagliate i funghi più piccoli a metà [11] e i più grandi a fette [12].
Preparate un trito con la carota, l'aglio [13] e il prezzemolo [14], mettete il trito ottenuto in padella [15] unite il burro e fate soffriggere.
Lasciate cuocere qualche minuto [16] e poi aggiungete i funghi [17], salate e pepate e continuate la cottura per 10 minuti col coperchio [18].
Togliete il coperchio e, se necessario, lasciate evaporare il liquido in eccesso e spegnete il fuoco [19]. Imburrate 4 padelle o 4 teglie di ceramica dal diametro di 18 cm circa adatte per la cottura in forno [20] e disponetevi i funghi cotti [21]
Stendete la brisèe [22] e ricavate con una rotella tagliapasta 4 dischi dello spessore di circa mezzo cm e dal diametro di circa 16 cm [23], adagiate i dischi sui funghi [24]
pressando delicatamente ai lati [25]. Cuocete in forno statico a 180° per 25 minuti (oppure in forno ventilato a 160° per 20 minuti). Sfornate [26], capovolgete velocemente su un piatto da portata o su un tagliere e cospargete con Grana Padano grattugiato [27], le vostre mini tatin ai funghi sono pronte per essere gustate!