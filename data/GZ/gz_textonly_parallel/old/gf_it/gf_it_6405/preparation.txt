Per preparare la torta ricotta e cacao versate le uova in una ciotola ampia [1], iniziate a montarle con le fruste elettriche, aggiungete lo zucchero [2], un pizzico di sale e la scorza del limone [3].
Quando le uova saranno montate, versate la ricotta ben scolata [4] e l’olio di semi a filo poco alla volta [5] finchè non sara incorporato. A parte setacciate le polveri: il cacao [6],
la farina [7] e il lievito per dolci. Incorporate le polveri poco per volta nell'impasto [8], mescolando delicatamente con una spatola [9]. 
Quando l'impasto sarà ben amalgamato [10], versatelo in uno stampo a cerniera di 23 cm di diametro foderato con carta forno [11]. Livellate con una spatola e cuocete in forno statico preriscaldato a 180° per 45 minuti. Controllate di tanto in tanto la cottura senza aprire il forno, in quanto ogni forno è a se' e potrebbero servire minuti in più o in meno e una temperatura leggermente inferiore. Prima di sfornare verificate la cottura facendo la prova dello stecchino. Sfornate [12], lasciate raffreddare, quindi sformate e servite la vostra torta ricotta e cacao.