La torta ricotta e cacao è una dolce unione: il gusto intenso del cacao amaro in polvere incontra la voluttuosa freschezza della ricotta che solitamente impiegata nella realizzazione di dolci, regala sofficità e gusto delicato. Un connubio già noto in ricette come la torta alla ricotta e cioccolato, con il suo accattivante effetto stracciatella o la torta versata arricchita con succose amarene sciroppate. Ottima per la merenda dei piccoli di casa, ma anche ideale da servire come dessert a fine pasto, la nostra torta ricotta e cacao riscontrerà senza dubbio un alto gradimento!