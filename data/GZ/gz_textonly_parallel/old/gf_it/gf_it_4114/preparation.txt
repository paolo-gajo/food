Per preparare la vellutata di carote alla cannella lavate, pelate, e tagliate a pezzetti le carote [1], le patate [2] e i quattro scalogni [3].
Mettete ora le verdure in una pentola capiente [4] ed aggiungete 1 litro d’acqua [5], quindi fate cuocere il tutto a fuoco basso per circa mezz’ora. Nel frattempo preparate il mazzetto di alloro e timo, legandone insieme i rametti con dello spago da cucina, e aggiungetelo alla pentola [6].
Quando le verdure saranno cotte, eliminate il mazzetto di aromi e passatele al minipimer (o frullatore) [7] fino a che la vellutata non avrà raggiunto una consistenza cremosa. Aggiustate di sale e pepe [8] e aggiungete la cannella [9].
Tritate finemente i due scalogni rimasti e [10] fate sciogliere 20 gr di burro in una padella antiaderente [11]. Soffriggete il trito di scalogno per pochi minuti nel burro [12],
aggiungete lo zucchero [13] e cuocete finché lo scalogno non si sarà leggermente caramellato. Rimettete ora la vellutata di carote alla cannella sul fuoco, a fiamma bassa; aggiungete 20 gr di burro e mescolate finché non si sarà sciolto completamente, quindi spegnete il fuoco e versate la vellutata nei piatti. Guarnitela infine con lo scalogno caramellato [14] e dell’erba cipollina tritata [15]. La vellutata di carote alla cannella è pronta: servitela e gustatela ancora calda.