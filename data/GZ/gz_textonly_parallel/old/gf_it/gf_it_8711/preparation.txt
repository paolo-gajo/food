Per preparare le ciambelle salate veloci, come prima cosa iniziate a realizzare l'impasto. In una ciotola unite la farina insieme al sale e al lievito istantaneo [1]; aggiungete l'olio [2] e l'acqua a temperatura ambiente [3]. 
Iniziate a lavorare il tutto con le mani fino ad ottenere un composto omogeneo [4], poi trasferitelo su un piano e impastate fino a che risulterà liscio [5]. Coprite con un canovaccio e lasciate riposare per circa 10 minuti [6]. 
Nel frattempo tagliare la fontina a dadini [7]. Poi pelate la carota e sempre con il pelaverdure ricavate delle fettine sottili [8]. Fate la stessa cosa anche per le zucchine, ma questa volta senza sbucciarle [9]. 
Riprendete l'impasto e ricavate 4 porzioni da 100 g l'una [10]. A questo punto stendete ciascuna pallina fino ad ottenere un ovale spesso circa 3 mm. Posizionate un po' di prosciutto e le fettine di zucchine [12], 
le carote [13] e i cubetti di fontina [14]. Sollevate delicatamente la parte davanti a voi [15] 
e arrotolatela [16]. Poi unite i due lembi esterni in modo da formare una ciambellina e pressate con le dita per unirli [18]. 
Posizionate le ciambelline su una leccarda foderata con carta forno e spennellate la superficie con un po' di panna fresca [19]. A questo punto [20] cuocete in forno statico preriscaldato a 190° per circa 25 minuti nel ripiano centrale. Quando saranno ben dorate sfornatele [21] e gustatele ancora calde! 