I flan di topinambur sono delle delizie monoporzione dal gusto raffinato e delicato, ideali per un antipasto di verdure o un contorno. Il topinambur è un tubero di provenienza nordamericana particolarmente diffuso in Piemonte, dove viene usato come accompagnamento alla bagna caoda, che noi abbiamo già utilizzato per realizzare un  pane particolarmente morbido. In questa versione invece il restrogusto di carciofo del topinambur si sposa con la delicatezza delle patate con cui viene frullato insieme per creare una morbida crema da cuocere in forno. Il risultato è una piccola delizia che potrete serivre per un aperitivo leggero oppure come contorno di pesce o carne bianca. Se preferite, potete guarnire i flan di topinambur anche con una crema al parmigiano!