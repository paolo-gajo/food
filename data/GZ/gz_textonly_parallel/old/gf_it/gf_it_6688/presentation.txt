L’arrosto, protagonista indiscusso dei pranzi domenicali, è un piatto della tradizione spesso accompagnato con un contorno di patate, un altro evergreen della cucina casalinga irrinunciabile. Ispirati da questo piatto classico onnipresente nei ricettari delle nostre nonne, abbiamo pensato di stuzzicare il vostro palato con una variante estiva dell’arrosto: l’arista di maiale con confettura di pomodorini. Un secondo piatto estivo che rallegrerà le vostre tavole con i colori accesi delle tenere zucchine baby e con una cremosa confettura di pomodorini dalle succulenti note agrodolci. Preparatevi a sfidare la cucina di nonna proponendo l’arista in una nuova veste che, siamo sicuri, convincerà anche i più scettici!