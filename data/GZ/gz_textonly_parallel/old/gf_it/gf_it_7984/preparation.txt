Per realizzare i bocconcini di mozzarella e sardine per prima cosa dovete realizzare l’olio al rosmarino che vi servirà per ar: tritate finemente al coltello gli aghi di rosmarino [1] e poneteli in una ciotolina, aggiungete l’olio di oliva [2] e mescolate [3], tenete da parte,
Occupatevi delle patate dolci: lavate e asciugate per bene le patate, quindi affettatele senza sbucciarle, le fettine dovranno essere molto sottili circa 2 mm: aiutatevi con una mandolina [4], adagiate le fettine su una teglia rivestita con carta forno e condite con l’olio al rosmarino preparato in precedenza [5] e aggiustate di sale [6].
Cuocete le patate in forno ventilato a 200° per circa 10 minuti; una volta pronte sfornatele e lasciatele intiepidire [7]. Lavate e affettate i pomodorini [8], tagliate a metà i bocconcini di mozzarella [9].
Poi, sgocciolate le sardine e dividetele in due [10]. Tutto è pronto per comporre i finger food: prendete metà di un bocconcino di mozzarella con la parte tagliata rivolta verso l’altro; adagiateci con una fettina di patata [11], mezza sardina [12]
E per finire una fetta di pomodorino, richiudete con l’altra metà del bocconcino di mozzarella [13]. Infilzate uno stuzzicadenti per tenere insieme la farcitura. Prendete ora un cucchiaio da finger food (in alternativa poneteli su un vassoio o un piatto da portata), versate un po’ di olio al rosmarino [14] e poi adagiate al centro il vostro stuzzichino. Con queste dosi otterrete 12 bocconcini di mozzarella e sardine; serviteli per i vostri aperitivi gourmet [15]! 