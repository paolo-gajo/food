Non appena arriva la bella stagione ecco che ci vien sempre più voglia di un primo piatto fresco e gustoso! C'è chi apprezza di più la pasta fredda e chi invece pensa che questa vada mangiata solo calda e preferisce l'insalata di riso... in ogni caso i modi per arricchire entrambe le preparazioni come ben sapete sono infiniti! Ma quello che vi proponiamo oggi è un riso freddo con tonno, zucchine e limone; un primo piatto facile e veloce ma allo stesso tempo anche raffinato grazie alla scorza di limone che donerà un'eleganza speciale! Affrontate anche voi l'estate con il piatto giusto! 