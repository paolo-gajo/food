Per preparare la pasta gorgonzola e noci, iniziate ponendo sul fuoco una pentola con acqua per cuocere la pasta: quando arriverà a bollore, salate e versate le trofie [1]. Poi mettete a scaldare la panna in una pentola a fuoco bassissimo [2] e intanto passate al gorgonzola. Togliete la crosta [3] 
dopodiché ricavate dei cubetti [4] e tuffateli nella pentola con la panna [5]. Unite un pizzico di pepe nero macinato, qualche fogliolina di timo e cuocete a fuoco dolce per altri 2-3 minuti. [6] 
Avete giusto il tempo per sminuzzare i gherigli di noci al coltello su un tagliere [7]. A questo punto la pasta dovrebbe essere al dente, scolatela direttamente nel condimento [8]. Mescolate per amalgamare il tutto [9],
e per finire unite le noci sminuzzate [10]. Date ancora una mescolata [11] ed ecco pronta la vostra pasta gorgonzola e noci, servitele subito [12]!