Per preparare i panini alla birra iniziate a realizzare l'impasto: versate la birra a temperatura ambiente in una brocca, aggiungete il lievito di birra [1] e mescolate fino a farlo sciogliere [2]. A questo punto versatelo all'interno di una ciotola dove avrete già sistemato la farina [3]. 
Iniziate ad impastare con le mani e, quando avrete ottenuto un composto quasi omogeneo [4], unite il sale [5]. Impastate ancora, poi trasferite sul piano di lavoro [6]
e continuate a lavorare l'impasto con le mani [7]. Formate una sfera, coprite l'impasto con una ciotola [8] e lasciate riposare per 10 minuti. Poi riprendete l'impasto e lavoratelo ancora [9]. 
Copritelo ancora per altri 10 minuti [10], poi ridate nuovamente forza all'impasto lavorandolo per pochi istanti [11] e lasciatelo riposare per altri 10 minuti, coprendolo sempre con una ciotola. A questo punto l'impasto risulterà liscio [12].
Date all'impasto una forma sferica [13] e riponetelo all'interno della ciotola. Coprite con pellicola e lasciate lievitare per 4 ore a temperatura ambiente, possibilmente intorno ai 26°-28°. Trascorso il tempo di lievitazione, rimuovete la pellicola [14] e trasferite su una spianatoia leggermente infarinata [15]. 
A questo punto formate un filone con le mani (16-17) e dividetelo in 6 pezzi da 100 g [18]. 
Date a ciascun pezzo una forma sferica [19], coprite con un canovaccio da cucina e lasciate riposare riposare per una decina di minuti [20]. Dopodichè allungate ciascuna pallina in modo da ottenere dei filoncini [21]
che trasferirete man mano su un vassoio foderato con un foglio di carta forno [22]. Lasciate lievitare per un'ora, coprendo con un canovaccio. Trascorso il tempo di lievitazione ponete sul fuoco una pentola colma d'acqua. Ritagliate la carta intorno ai panini con delle forbici, in questo modo sarà più facile immergerli [23]. Aggiungete il bicarbonato all'acqua nella pentola [24].
Non appena inizierà a bollire immergete il primo panino con tutta la carta [25]. A questo punto si capovolgerà e potrete staccarla delicatamente senza scottarvi [26]. Cuocete 30 secondi per lato, poi scolate il panino utilizzando una schiumarola [27] 
e trasferitelo su una leccarda foderata con carta forno [28]. Fate così anche per tutti gli altri. A questo punto, utilizzando un coltello ben affilato, realizzate dei tagli diagonali [29]. Guarnite con i semi di finocchietto [30] 
e quelli di sesamo [31]. Aggiungete in superficie anche i fiocchi di sale [32] e cuocete in forno statico preriscaldato a 220° nel ripiano più basso per 30 minuti fino a che non saranno ben dorati. Sfornate [33] e lasciate intiepidire i vostri panini alla birra prima di servirli. 