Dolcetto o scherzetto? Sulla nostra tavola di Halloween abbiamo deciso di portare tanti spaventosi dessert per rendere questo giorno unico e speciale: tra ragnetti di cioccolato, cappelli stregati, piccoli fantasmini e zucche intagliate non manca davvero nessuno all'appello! I cupcake killer che vi presentiamo sono davvero l'ideale per preparare una festa spaventosa a tutti gli effetti: questo delizioso dolcetto, ispirato al cupcake al cioccolato, saprà stregarvi grazie alla sua bontà e alla sua speciale decorazione mostruosa, caratterizzata da un effetto scenografico molto realistico che lascerà a bocca aperta i vostri invitati. Avete abbastanza coraggio? Allora non vi resta che mettervi ai fornelli e preparare questi raccapriccianti cupcake!