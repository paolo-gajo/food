Amato in tutte le stagioni, apprezzato in mille varianti come merenda o per fine pasto: è il gelato! Farlo in casa è una vera soddisfazione perché in poco tempo si possono realizzare tanti gusti diversi con ingredienti semplici e freschi. Ma non tutti dispongono di una gelatiera, la macchina che permette di montare, freddare e compattare il gelato. Con la ricetta del gelato senza gelatiera ai frutti di bosco potrete ottenere una consistenza ugualmente cremosa, seguendo qualche piccolo accorgimento. Noi abbiamo scelto il gusto frutti di bosco, ma potrete creare il vostro gelato senza gelatiera ai gusti che più preferite per realizzare ricche coppette o coni da gustare in compagnia!