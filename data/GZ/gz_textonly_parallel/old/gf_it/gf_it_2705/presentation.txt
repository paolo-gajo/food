La cucina è svago, piacere, passione, arte e poesia. Può essere una o tutte queste cose insieme: nella ricetta dei biscotti ai mirtilli abbiamo cercato di racchiudere tutte queste esperienze. Sarà divertente realizzarli a forma di fiore, sarà un piacere gustarli perché sono anche biscotti senza uova e il loro colore vivace e originale darà una nota fiabesca alle vostre colazioni o merende. I biscotti ai mirtilli sono semplici da fare, perfetti anche per essere regalati, alla vostra mamma, alle maestre, alle nonne... a tutte le persone speciali a cui dedicate il vostro tempo e la vostra manualità quando vi mettete ai fornelli!