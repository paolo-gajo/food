Dire "spinaci" nell'immaginario infantile è dire Braccio di Ferro il simpatico marinaio dei fumetti che acquistava la sua forza proprio grazie a un barattolo di spinaci... sempre i soliti, divorati in un colpo solo al naturale! Ma secondo voi la sua dolce fidanzata Olivia non ha mai pensato di preparare un pranzetto a base di spinaci al suo marinaio preferito? Noi immaginiamo di sì e sicuramente il suo piatto preferito sarebbe stato questo risotto agli spinaci! Un primo piatto sano e nutriente, realizzato con una delle verdure di stagione più amate, ricca non solo di sapore e colore ma anche di tante proprietà. Gusta anche tu questo risotto agli spinaci e potrete contare su un effetto alla Braccio di ferro immediato!