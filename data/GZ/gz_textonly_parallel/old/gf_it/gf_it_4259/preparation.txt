Per preparare il risotto agli spinaci come prima cosa iniziate a realizzare il brodo vegetale. Una volta pronto occupatevi di preparare il soffritto; per farlo mondate lo scalogno e tritatelo finemente [2]. Poi trasferite 20 g di burro in un tegame [2], lasciatelo fondere a fiamma moderata e unite anche lo scalogno [3]. Aggiungete un mestolo di brodo caldo e lasciatelo appassire per qualche minuto, mescolando di tanto in tanto.
A questo punto versate anche il riso [4], mescolate [5] e lasciatelo tostare per 3-4 minuti. Poi aggiungete un mestolo di brodo [6] e proseguite la cottura, continuando a mescolare e aggiungendo dell'altro brodo solo al bisogno, ovvero quando vedrete il riso asciugarsi.
Nel frattempo lavate gli spinaci sotto acqua corrente [7], asciugateli con un panno da cuicna e teneteli da parte. Quando mancheranno circa 5 minuti alla cottura del risotto aggiustate di sale a vostro gusto [8] e aggiungete anche gli spinaci interi [9].
Ultimate la cottura del riso mescolando spesso [10], poi spegnete la fiamma e unite sia i 20 g di burro rimasti [11] che il Parmigiano che avrete grattugiato [12].
Aggiungete anche un pizzico di pepe nero [13] e mantecate il risotto agli spinaci sempre a fuoco spento [14]. Non vi resta che impiattare e servire il vostro risotto agli spinaci [15]!