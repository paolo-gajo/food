C'era una volta, nel Borgo Santa Lucia di Napoli, un gruppo di pescatori creatori di un piatto destinato a restare nella storia della cucina campana:i purpetielli affugati. Nel resto d'Italia sono conosciuti come polipetti affogati e si tratta di uno dei piatti più semplici ma gustosi e succulenti. I polipetti affogati, letteralmente lasciati "affogare" nel sugo di pomodoro, sono perfetti da servire con dei crostoni di pane per un ricco antipasto, ma anche come condimento per una pasta che vi farà leccare i baffi. Noi vi proponiamo la nostra versione di questa pietanza saporita e profumata... a voi e ai vostri ospiti l'ardua sentenza!