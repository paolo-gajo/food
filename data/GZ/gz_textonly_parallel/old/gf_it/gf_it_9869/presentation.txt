Dicembre è il mese dei mercatini di Natale: artigiani di talento danno forma a piccole meraviglie, da presepi di legno intagliato a ghirlande fatte a mano, fino a palline di vetro da attaccare all’albero… anche noi non abbiamo saputo resistere e ci siamo messi all’opera! Al posto di legno o vetro, abbiamo scelto di cimentarci con le materie prime a noi più congeniali… abbiamo preso burro, farina e zuccherini e abbiamo realizzato un delizioso alberello di biscotti al cacao! Una ricetta da veri artigiani del gusto, perfetta per la merenda di grandi e piccoli, ideale da lasciare a Babbo Natale e le sue renne, per rifocillarli nella lunga notte più speciale dell’anno!Se cerchi altri biscotti natalizi prova anche i lebkuchen! 