La pasticceria francese ci regala da sempre dolci golosi e raffinati, come la charlotte, una torta inconfondibile, caratterizzata dalla tipica corona di savoiardi. Ma avete mai pensato di realizzare una versione salata di questo antico e raffinato dolce? Noi sì e abbiamo dato vita alla charlotte salata, nella forma identica a quella tradizionale della charlotte ma con un gusto tutto da scoprire. La base è di pan brioche farcito con due saporite creme a  base di ricotta dal doppio gusto: porri e prosciutto cotto.La charlotte salata è l’antipasto ideale da servire in una cena molto speciale per conquistare gli ospiti al primo assaggio! E se amate provare le versioni salate delle preparazioni, sperimentate anche la cream tart salata!