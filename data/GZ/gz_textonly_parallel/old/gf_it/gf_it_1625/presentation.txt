I peperoni in agrodolce sono una pietanza versatile e gustosa, da servire come antipasto con crostini croccanti o da  accompagnare a secondi di carne e pesce, come contorno appetitoso che esalta anche i piatti più semplici. Protagonisti indiscussi della stagione estiva i peperoni sono tra gli ortaggi più amati per la loro dolcezza, buoni da crudi per arricchire di colore e sapore piatti freschi come le insalate ma ideali anche da cotti come il pesto di peperoni, perfetto per condire primi piatti sfiziosi. E quando abbondano la soluzione è da sempre quelle delle conserve tradizionali, come i peperoni in agrodolce, perfetti per gustare queste delizie anche fuori stagione. Spolverate i vostri vasetti di vetro e mettetevi ai fornelli, da oggi la vostra dispensa sarà ancora più ricca e colorata con i peperoni in agrodolce!