Per preparare i peperoni in agrodolce iniziate dalla sanificazione dei barattoli e dei tappi, facendo riferimento alle linee guida del Ministero della Salute di cui trovate il link anche in fondo alla ricetta. Mentre i barattoli bollono, lavate e asciugate i peperoni, eliminate il picciolo [1] togliete i semi e i filamenti interni [2], poi divideteli in 4 parti [3]
da ciascuno spicchio ricavate delle striscioline sottili (4-5). Poi in un tegame capiente versate l’aceto di mele [6]
lo zucchero [7], il sale e fate cuocere il tutto a fuoco basso, mescolando di tanto in tanto. Quando lo zucchero e il sale si saranno sciolti, aggiungete i peperoni [8] e coprite con un coperchio. I peperoni dovranno cuocere, ma non sfaldarsi: ci vorranno circa 20 minuti, ma controllate dopo una quindicina di minuti perchè il tempo può variare anche in base alla carnosità dei peperoni. Una volta pronti [9]
fateli scolare raccogliendo il liquido di cottura in una ciotolina [10]; lasciateli scolare fino a completo raffreddamento, ci vorranno almeno 1 paio d'ore. Ora invasate i peperoni senza arrivare fino all'orlo (lasciate 2 cm dal bordo) [11], ricopriteli interamente con il liquido di cottura, ormai freddo (12,) il liquido deve superare di almeno 1 cm il livello degli ortaggi. 
Per evitare che gli alimenti affiorino dal liquido, si consiglia l’utilizzo di distanziatori in plastica da inserire all'interno del barattolo [13]. Chiudete bene i vasetti stringendo accuratamente i tappi [14] e procedete alla pastorizzazione, ovvero la bollitura dei vasetti, rispettando sempre le linee guida del Ministero della Salute che trovate in fondo alla scheda [15]. Controllate sempre che si sia creato il sottovuoto: premendo al centro del tappo, non dovrete sentire il "click-clack".