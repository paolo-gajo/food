Quando pensiamo all’ossobuco viene subito alla mente uno dei piatti classici che offre la nostra tradizione regionale: gli ossibuchi alla milanese da gustare con l’inseparabile risotto giallo, un piatto ricco che esalta al meglio questo particolare taglio di carne. L’ossobuco è infatti la parte posteriore dello stinco di vitello dove, intorno all’osso, si raccoglie la carne più tenera. Perché non provare a preparare questa specialità con uno degli accompagnamenti più classici della carne? Ecco la nostra proposta: l’ossobuco con piselli. La lunga cottura fa brasare la carne conferendogli un sapore unico ma la vera magia di questa pietanza si ritrova nel midollo racchiuso nell’osso che sciogliendosi rende la preparazione ancora più succulenta. Più invitante di così non si può!