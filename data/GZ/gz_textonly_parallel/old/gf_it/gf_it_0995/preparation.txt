Per realizzare l’ ossobuco con i piselli iniziate a preparare il brodo di carne: lavate e pelate le verdure e ponetele in un tegame capiente e dai bordi alti con l’olio. Aromatizzate con i grani di pepe in grani ed i chiodi di garofano. Aggiungete la carne [1] e coprite con 3L di acqua, lasciate cuocere così a fuoco medio-alto per circa 2 ore, fino a far ridurre il brodo di circa la metà. Quindi aggiungete il restante litro di acqua e lasciate cuocere per ancora un'ora a fuoco basso. A fine cottura [2] filtrate il brodo con un colino a maglie strette [3].
Occupatevi ora del soffritto di base: lavate e pelate la carota, la cipolla e il sedano e poi tritatele finemente [4]. In una padella ampia fate sciogliere il burro con l’olio di oliva [5], poi unite il trito di verdure [6]
e fatele appassire a fuoco moderato per circa 10-15 minuti [7]. Prendete gli ossibuchi e incidete con delle forbici da cucina o un coltello la membrana che li circonda [8], questa operazione eviterà alla carne di “arricciarsi” in cottura. Infarinate ora gli ossibuchi da entrambi i lati [9] 
adagiateli nella padella una volta che sarà pronto il soffritto [10]. Fate rosolare gli ossibuchi da entrambi i lati [11]. Sfumateli con il vino bianco [12], lasciate evaporare
salate [13] e pepate e poi bagnate la carne con il brodo [14]. Proseguite la cottura a fuoco dolce per 1 ora e mezza coprendo con il coperchio ma lasciando uno sfiato. A metà cottura girate gli ossibuchi [15]
Di tanto in tanto muovete la padella facendola ondeggiare per evitare di far attaccare gli ossibuchi e in caso si dovessero asciugare troppo, aggiungete altro brodo alla preparazione. Circa 10 minuti prima del termine della cottura, unite anche i piselli [16].Se di stagione, usate i piselli freschi nella stessa dose avendo cura di cuocerli più a lungo. I vostri ossibuchi sono pronti [17], serviteli ben caldi [18]!