Per preparare il riso gratinato alle verdure utilizzate una wok capiente che possa contenere tutto il riso e le verdure. Iniziate facendo appassire in poco olio la cipolla tritata, senza farla scurire. Quando sar√† diventata trasparente, aggiungete il peperoncino tritato. Sbucciate la radice di zenzero e grattugiatela direttamente all'interno del soffritto [2]. A questo punto aggiungete le verdure, una alla volta, in ordine di tempo di cottura e man mano insaporite con 2 cucchiai di salsa di soia. Cominciate con le carote [3] tagliate a rondelle, fatele cuocere con la salsa di soia per circa 5 minuti, poi aggiungete la verza tagliata a striscioline [4] non troppo sottili e altri 2 cucchiai di salsa di soia. Coprite la wok con il coperchio [5] e lasciate cuocere per 10 minuti circa. Intanto mettete il riso a bollire in abbondante acqua salata [6]. Aggiungete altri due cucchiai di salsa di soia [7] e lasciate insaporire mescolando le verdure. Al termine della cottura aggiungete i pomodori a cubetti [8], altra salsa [9] e fate insaporire continuando a mescolare [10] per pochi istanti, poi togliete dal fuoco. Scolate il riso [11] Intanto avrete cotto in acqua salata il riso, lasciandolo ben al dente (togliete un paio di minuti al tempo di cottura consigliato sulla confezione). e versatelo nel wok [12] assieme alle verdure saltate, aggiungete la scamorza tagliata a cubetti [13], mescolate bene e disponete il tutto in una terrina da forno. Cospargete la superficie del riso alle verdure con del Grana Padano [14] e fate gratinare il riso alle verdure nel forno ben caldo fino a che la superficie non risulti ben dorata [15], utilizzando un ripiano abbastanza alto e il grill. Se necessario spruzzate dell'acqua o del brodo sulla superficie del riso per avere una doratura migliore. Servite il riso gratinato ben caldo.