Per preparare la ricotta infornata al limone iniziate separando gli albumi dai tuorli (le uova possono essere anche fredde di frigo) [1]. Montate gli albumi a neve ferma utilizzando le fruste e tenete in disparte [2]. In un'altra ciotola capiente versate la ricotta [3],
lo zucchero a velo [4] e i tuorli. Lavorate a velocità medio bassa utilizzando ancora le fruste [5]. Non appena il composto sarà omogeneo [6]
potrete spegnere le fruste e grattugiare la scorza di limone [7]. Poi spremete i limoni e ottenete 50 g di succo [8] da aggiungere in ciotola insieme alla panna [9]; lavorate ancora con le fruste.
Setacciate la fecola di patate e incorporatela al composto [10]. Solo alla fine incorporate gli albumi montati a neve utilizzando una spatola e facendo movimenti delicati dal basso verso l’alto [11]. A questo punto imburrate uno stampo a ciambella da 24 cm in superficie (16 cm alla base e 9 cm di profondità). Poi spolverizzatelo con della fecola di patate e versate l'impasto, livellando con una spatola [12]. Cuocete in forno statico, già caldo a 170° per 65 minuti; poi altri 10 minuti sul ripiano più basso (non a contatto con la base del forno).
Una volta cotto il dolce lasciatelo raffreddare completamente [13] prima di sformarlo sul piatto da portata (14-15).