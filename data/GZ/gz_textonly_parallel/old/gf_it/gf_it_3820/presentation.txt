Non è un segreto il nostro debole per gli strudel, sia quello più tradizionale trentino che tutte le sue successive varianti sia dolci che salate. Questa pasta friabile da farcire e arrotolare stuzzica la fantasia e la sua versatilità non pone limiti alle ricette. Qui solletichiamo la vostra voglia di sapori agrodolci con lo strudel salato con cipolle e mele. Cipolle brasate in tegame che sprigioneranno tutto il loro aroma, una nota croccante di speck rosolato e una manciata di mele croccanti. Una squadra tutta nuova di sapori da sperimentare per portare in tavola un antipasto appetitoso e insolito!