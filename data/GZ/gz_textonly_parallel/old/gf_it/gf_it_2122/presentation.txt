I topinambur trifolati sono un contorno poco conosciuto ma originale e gustoso, preparati con il topinambur, un tubero dalla consistenza simile alla patata e dal sapore che ricorda il carciofo.Il topinambur è un tubero bitorzoluto di origine nordamericana, che venne portato in Europa nel XVII secolo. Ancora poco conosciuto in Italia, è diffuso soprattutto in Piemonte, dove viene consumato con la bagna caoda. Noi l'abbiamo utilizzato per realizzare anche altre ricette come i flan e il pane al topinambur!I topinambur trifolati sono molto semplici da preparare, conditi con solo olio, aglio, sale, pepe e prezzemolo, hanno un sapore caratteristico che verrà apprezzato da tutti.I topinambur trifolati sono un contorno ideale per accompagnare piatti di carne o altre verdure, contengono pochissime calorie e sono ricchi di inulina, fibra solubile che favorisce la digestione.