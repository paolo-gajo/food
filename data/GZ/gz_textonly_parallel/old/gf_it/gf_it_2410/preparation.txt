Per preparare la ciambella salata con formaggi e pancetta, iniziate a preparare il lievitino: mettete il lievito di birra disidratato nell’acqua tiepida [1], fatelo sciogliere mescolando con un cucchiaino [2], quindi aggiungete il malto (o lo zucchero) [3] e mescolate nuovamente gli ingredienti.
In una ciotola capiente versate la farina manitoba (in alternativa potete usare la farina 0) precedentemente setacciata e versate il lievito sciolto con acqua e malto [6]. Iniziate ad impastare tutti gli ingredienti fino ad amalgamarli [5]. Quando i liquidi si saranno assorbiti trasferite l'impasto su un tavolo di lavoro e manteggiatelo fino a dargli forma di una pallina liscia ed omogenea che sarà il vostro lievitino [6].
Mettete il lievitino in una ciotola e copritela con la pellicola trasparente [7]; potete lasciarlo lievitare per circa un’ora in forno spento con la luce accesa finché non avrà raddoppiato il suo volume [8]. Passato il tempo necessario, in una ciotola versate i tuorli e aggiungete l'acqua a temperatura ambiente [9].
Quindi sbattete le uova insieme all'acqua [10] poi aggiungete il sale fino [11], il parmigiano grattugiato [12] e mescolate il tutto.
Prendete una planetaria munita di foglia, ponete all'interno il lievitino che nel frattempo ha raddoppiato il suo volume e versate la farina manitoba (o la farina 0) a pioggia precedentemente setacciata [13]. Azionate la planetaria e versate a filo anche il composto con le uova e il parmigiano grattugiato [14]. Continnuate ad amalgamare gli ingredienti con le fruste [15] (se non avete una planetaria, potete utilizzare uno sbattitore elettrico con i ganci per questi passaggi).
Quando i liquidi saranno stati assorbiti, togliete la foglia e montate il gancio [16], quindi iniziate ad aggiungere il burro ammorbidito a piccoli pezzi, uno alla volta [17]; prima di passare al pezzetto di burro successivo, lasciate che si sia incorporato perfettamente il precedente. Continuate ad impastare finché il burro sarà completamente accorpato e l’impasto risulterà omogeneo [18].
Trasferite l’impasto su un piano di lavoro o una spianatoia infarinata e lavoratelo con le mani fino ad ottenere una palla liscia ed omogenea [19]. Mettete l’impasto in una ciotola e copritela con la pellicola trasparente; lasciate lievitare in forno spento con luce accesa per 2 ore finché l’impasto avrà raddoppiato il suo volume [20]. Passato il tempo necessario, riprendetele l'impasto, ponetelo su un ripiano o spianatoia infarinata e stendetelo con un matterello [21] fino ad arrivare ad uno spessore di mezzo centimetro cercando di ottenere una sfoglia dalla forma rettangolare.
Spennellate la sfoglia ottenuta con dell’olio extravergine d’oliva [21]. Poi preparate il ripieno: preparate le fettine di Emmenthal, i cubetti di pancetta dolce; tritate la salvia e tagliate a cubetti la provola [23] e la fontina [24].
Ponete le fette di Emmenthal sulla sfoglia [25], poi disttribuite uniformemente i dadini di formaggio [26] e quelli di pancetta dolce [27] lasciando circa 1 cm dal bordo.
Poi cospargete con le foglie di salvia tritata [28] e iniziate ad arrotolare la ciambella salata cercando di stringere il più possibile per non lasciare uscire il ripieno [29]. Arrotolate fino ad ottenere un rotolo e congiungete le due estremità [30].
Fatele aderire [31] e sigillate bene i bordi in modo che risulti una ciambella ben chiusa. Riponete la ciambella delicatamente su una leccarda rivestita con carta da forno, spennellate la superficie con un uovo sbattuto e cospargetela con semi di papavero [32] e lasciatela lievitare ancora 1 ora a temperatura ambiente. Poi infornate la ciambella salata a forno statico preriscaldato a 180° per 40 minuti (160° per 30-35 minuti se forno ventilato). Quando la ciambella sarà cotta, sfornatela lasciate intiepidire leggermente e servitela tagliandola a fette [33]!