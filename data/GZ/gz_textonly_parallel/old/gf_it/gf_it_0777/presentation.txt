Avete in programma un pranzo o una cena con amici e non avete tempo per dedicarvi a ricette laboriose e ricercate? Un buon piatto di pasta mette d'accordo tutti e noi vi suggeriamo un piatto freddo estivo veloce ma allo stesso tempo saporita e sfiziosa: farfalle con salmone, rucola e pomodorini! Un tripudio di sapori e colori in un primo che unisce la delicatezza del salmone appena scottato in padella, la dolcezza dei pomodorini e il sapore deciso della rucola...il tutto profumato dal basilico e insaporito con l'aroma del pepe rosa! Una versione che ci piace moltissimo e che è sicuramente più fresca e leggera della variante con la panna. Preparate le farfalle con salmone, rucola e pomodorini e porterete in tavola un piatto fresco e appetitoso ideale per un pranzo estivo che abbina alcuni ingredienti tipici della bella stagione!