Per preparare il pane facile fatto in casa versate in una ciotola la farina e il sale [1]. Mescolate bene con un cucchiaio di legno [2], poi aggiungete l'acqua [3],
il lievito sbriciolato [4], il miele [5] e mescolate ancora [6]. 
Dovrete ottenere un composto omogeneo e morbido, non preoccupatevi se dovesse risultare appiccicoso [7]. Aiutatevi con un tarocco per ripulire il mestolo e la ciotola. Coprite con la pellicola per alimenti [8], o con un canovaccio. Lasciate riposare l'impasto per 15 minuti. Trascorso questo tempo togliete la pellicola e realizzate la prima delle tre pieghe. Inumiditevi le mani con dell'acqua, poi prendete uno dei lembi esterni della pasta, sollevatelo delicatamente e portatelo verso il centro [9],
poi ruotate la ciotola e rifate la stessa cosa con un altro lembo di pasta [10]. Realizzate quindi altre due pieghe in questo modo, per un totale di 4 sovrapposizioni. Coprite poi nuovamente con la pellicola [11] e aspettate altri 15 minuti. Fate nuovamente un giro di 4 pieghe [12] e coprite con pellicola. 
Aspettate altri 15 minuti e fate l'ultimo giro di pieghe. Coprite di nuovo con la pellicola [13] e lasciate maturare per 16 ore ad una temperatura di circa 22° [14]. Se la temperatura è maggiore lasciate lievitare l'impasto per un tempo inferiore; vi consigliamo sempre di regolarvi in base alla crescita dell'impasto. Stendete quindi un canovaccio su un piano e spolverizzatelo leggermente con la farina [15].
Trasferite l'impasto sul canovaccio [16] e portate il lembo di pasta superiore verso il centro [17] Fate la stessa cosa per il lato sinistro [18],
per quello destro [19] e per quello inferiore [19], in modo da ottenere un quadrato. Ora portate l'angolo sinistro verso il centro [21]
poi il destro [22] e anche gli altri due [23]. Sollevate il canovaccio [24]
e trasferite in una ciotola da 20 cm di diametro [25]. Spolverizzate la superficie con poca farina, poi richiudete il canovaccio [26] e trasferite in frigorifero per 4 ore. Trascorse le 4 ore scaldate il forno ed una pentola da 20 cm di diametro per la cottura a 220°, potete usare una pentola in ghisa o una comune pentola completamente in acciaio. Riprendete l'impasto [27]
e capovolgetelo su un foglio di carta forno [28]. Spolverizzate il pane con la farina [29], eliminando delicatamente quella in eccesso con le mani [30].
Con un coltellino affilato realizzate una forma a croce sul pane [31] [32]. Senza scottarvi prendete la pentola dal forno e inserite il pane con la carta forno all'interno [33].
Coprite con il coperchio [34] e cuocete per 30 minuti sempre in forno statico caldo a 220°. A questo punto eliminate il coperchio [35] e proseguite la cottura per altri 20 minuti, portando il forno a modalità ventilata per ottenere una crosta croccante e lasciando invariata la temperatura. Sfornate il pane [36], 
estraetelo dalla pentola aiutandovi con la carta forno [37] e lasciate raffreddare su una gratella [38]. Tagliatelo e servitelo [39].