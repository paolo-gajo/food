Un primo piatto cremoso, dal gusto delicato. In pochi minuti avrete tutto il meglio dei sapori tipici della Liguria in abbinamento questa volta non a un piatto di pasta ma a un risotto avvolgente e delizioso: risotto al pesto e patate. Fare il pesto fatto in casa è semplicissimo, andrà tuffato poi nel risotto appena pronto: si abbraccerà ai chicchi e alle patate a dadini. Il risotto patate e pesto è perfetto per un pranzo o una cena estivi, accompagnato magari da un vino bianco fresco ligure!