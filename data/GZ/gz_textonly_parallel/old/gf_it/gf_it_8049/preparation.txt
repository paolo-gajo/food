Preparate la pasta frolla alle nocciole tritando molto finemente in un mixer le nocciole [1] con un cucchiaio di zucchero fino a ottenete una polvere fine [2]; unite questa polvere alla farina [3] nella planetaria
e versatevi anche lo zucchero [4] e il burro freddo [6] a dadini; impastate velocemente fino a ottenere un composto bricioloso, a questo punto unite anche l’uovo intero e il tuorlo; formate un panetto [6], copritelo con pellicola per alimenti e mettete in frigo a riposare almeno 1 ora.
Prendete il panetto di frolla, stendetelo in una sfoglia rettangolare [7] spessa circa 3-4mm e tagliate con il tagliabiscotti (8-9) a forma di zucca;
ponete i biscotti su una placca da forno coperta con carta forno e cuocete in forno caldo a 180° ventilato per circa 12-14 minuti fino a che siano dorati in superficie. Preparate nel frattempo la glassa unendo in una ciotola lo zucchero a velo e poca acqua bollente [10] alla volta fino a ottenere una crema abbastanza densa [11], (potete correggere la consistenza della glassa aggiungendo o altro zucchero a velo o acqua a seconda della necessità) Dividete la glassa neutra ottenuta in due ciotole, in una più piccola aggiungete il colorante verde che vi servirà per il picciolo della zucca e le venature; in una ciotola più grande (va bene anche la stessa in cui avete preparato la glassa bianca), unite il colorante arancione [12] che servirà come base per la zucca stessa.
Tenete da parte le due glasse [13] e mescolatele di tanto in tanto onde evitare che lo zucchero cristallizzi.Estrete i biscotti dal forno e fateli raffreddare su una griglia [14]; quando i biscotti saranno ben freddi fate cadere un cucchiaino di glassa arancione [15] sulla zucca e stendetela con il retro stesso del cucchiaino;
aspettate che si solidifichi e poi stendete anche la glassa verde sul picciolo [16] e poi a creare le striature della zucca con un cornetto [17] fatto di carta forno oppure una semplice siringa. Fate solidificare bene le glasse prima di servire i biscotti. [18]