Le ricette della tradizione regionale italiana sono da sempre fonte di ispirazione per tante nuove preparazioni. Tra queste abbiamo scelto i canederli, ghiotte polpette tirolesi realizzate con un semplice impasto di pane raffermo, speck e formaggio, da cuocere in un brodo saporito. Prendendo spunto da questa ricca e gustosa pietanza, abbiamo dato vita ai canederli di barbabietola, deliziose polpette dalle tinte amaranto e dal gusto delicato, accompagnate da una sfiziosa salsa aromatizzata allo zafferano. Il risultato è un primo piatto accattivante e raffinato che stuzzicherà la curiosità dei vostri ospiti e ne conquisterà i palati!