Se in un primo piatto cercate sapori stuzzicanti e un condimento cremoso abbiamo la ricetta che fa per voi: i cavatelli con speck, crema di patate e rucola. In questa pietanza potrete ritrovare un sugo vellutato e avvolgente che richiama la pasta ai 4 formaggi, le note sfiziose dello speck croccante e il gusto irriverente della rucola che darà una marcia in più a questa pasta appetitosa. Ricchi e sostanziosi, i cavatelli rappresentano una vera coccola a tavola, un piccolo peccato di gola da concedersi una volta ogni tanto!