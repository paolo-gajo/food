Per realizzare il bacalhau à Braz iniziate dissalando il baccalà: mettetelo in acqua fredda per circa 24 ore avendo cura di cambiare l’acqua 3-4 volte [1], l’ultimo ammollo fatelo con il latte che oltre ad ammorbidire il pesce lo addolcirà [2]. Se usate il baccalà già ammollato lasciatelo per un'ora in ammollo nel latte. Trascorso il tempo indicato scolate il baccalà [3], spellatelo e spinatelo (per facilitare questa operazione immergete il pesce per qualche minuto in acqua calda).
Sfilacciate il baccalà con le mani [4]e mettete da parte la polpa. Lavate, pelate le patate e poi tagliatele prima fette [5] e poi a bastoncini sottili 3 mm [6].
Mettete le patatine in una ciotola colma di acqua fredda per non farle annerire [7]. Tritate l’aglio e affettate finemente le cipolle bianche [8], versatele insieme all'aglio in una padella con l'olio e cuocete a fuoco molto dolce [9] per almeno 10-15 minuti, devono diventare cremose e non devono prendere colore, se necessario aggiungete un cucchiaio di acqua calda.
Intanto scolate le patatine e asciugatele su di un canovaccio [10], poi friggetele in abbondante olio di semi avendo cura che l’olio mantenga una temperatura di 170°-180° [11]. Cuocete le patate poche alla volta per pochi minuti, poi scolatele [12],
lasciatele asciugare su un vassoio ricoperto di carta assorbente [13] e tenetele da parte in caldo. Nel frattempo le cipolle avranno terminato la cottura e saranno morbide [14], versate il baccalà a pezzetti [15] e cuocete per pochi minuti.
Intanto a parte sbattete le uova con sale e pepe (16-17). Versate le patatine fritte nella padella con il baccalà [18], mescolate con un cucchiaio e spegnete il fuoco.
Unite anche le uova sbattute [19] e mescolate ancora con un cucchiaio di legno [20] per incorporare bene le uova che dovranno rimanere cremose (in alternativa potete trasferire il composto in una ciotola e poi aggiungere le uova così non si rapprenderanno). Guarnite con le olive nere [21];
per ultimo tritate finemente il prezzemolo [22] e unite il trito per insaporire il bacalhau [23]. Il bacalhau à Braz è pronto, servitelo subito in tavola e gustatelo ben caldo [24].