Vi state preparando alla notte delle streghe? Occhi insanguinati, dita della strega e cupcake mostruosi sono solo alcune delle tante ricette da brivido proposte per Halloween. Come vuole la tradizione, non può mancare la mummia, divenuta una delle icone di questa festa grazie al celebre film horror, un cult intramontabile che ha ispirato la ricetta dei wurstel mummia e quella di oggi: mummie hamburger. Sfiziosi hamburger di manzo insaporiti con croccante pancetta e avvolti da strisce di pasta sfoglia, perfette per creare le caratteristiche bende. Portate in tavola un secondo piatto da paura con le mummie hamburger!