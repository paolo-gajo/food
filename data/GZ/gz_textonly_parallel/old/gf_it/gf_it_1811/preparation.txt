Prendete le tortillas di farina; potete realizzarle voi come da ricetta dal nostro sito. Preparate quindi le verdure: tagliate la cipolla sottile, la zucchina e il pomodoro a cubetti piuttosto piccoli, il peperone, le foglie di iceberg alla julienne e i funghi a fettine sottili [1]. Sgocciolate, dall’acqua, i fagioli borlotti e il mais. In una padella capiente mettete 4 cucchiai di olio di oliva e fate rosolare la cipolla [2]; aggiungete quindi i funghi, il peperone e la zucchina [3].
Aggiungete quindi i borlotti [4], il mais [5] il pomodoro e l’insalata iceberg [6].
Aggiustate di sale e pepe e fate cuocere per 10 minuti con il coperchio [7] e mescolate di tanto in tanto finché non sarà pronto [8]. Scaldate le tortillas nel forno microonde o in una padella antiaderente, mettete nel centro un po’ di verdure e chiudete su se stessi i due lati [9],
come per formare un tubo [10] e poi gli altri due [11], dando alla tortilla la forma di un saccottino [12]: preparate in questo modo le altre 3 tortillas. Servite i burrito di verdure caldi accompagnandoli con salsa guacamole e crema di fagioli.