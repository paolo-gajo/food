La cucina messicana è ricca di profumi, colori e sapori. I piatti messicani sono particolarmente legati alla terra e alle tradizioni, raccontano molto dell'incontro tra culture e sono stati dichiarati anche Patrimonio Culturale Immateriale dell'Umanità dall'Unesco. I burrito con carne sono una delle pietanze messicane più saporite, preparati con le tipiche tortillas di farina farcite con maiale, pollo o manzo. In questa ricetta vi proponiamo una variante, i burrito con verdure, burritos de verduras. I burrito con verdure sono farciti con un misto di verdure leggermente stufate che verranno poi chiuse a saccottino e accompagnate con pomodori e insalata, o con salsa guacamole o della crema di fagioli (frijoles refritos).