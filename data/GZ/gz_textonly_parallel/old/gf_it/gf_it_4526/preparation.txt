Per realizzare le bavette al pesto di agrumi iniziate pelando a vivo gli agrumi: con uno spelucchino eliminate le estremità delle arance, fino ad arrivare alla polpa; poi eliminate la scorza compresa la parte bianca, seguendo l'andamento dello spicchio [1]; estraete gli spicchi ad uno ad uno in modo da liberarli dalla pellicina che li avvolge [2], procedete allo stesso modo con i limoni: eliminate le estremità e poi la scorza e la parte bianca [3]
quindi estraete gli spicchi [4] come avete fatto per le arance. Ora ponete prendete le foglie di basilico (potete pulirle con un panno asciutto oppure lavarle in una ciotola con acqua fredda, molto delicatamente; quindi asciugarle sempre delicatamente con carta da cucina) e versatele in un mixer dotato di lame [5], aggiungete i pinoli [6],
il formaggio grattugiato [7], gli spicchi di arancia [8] e gli spicchi di limone [9].
Per finire versate a filo l’olio di oliva [10] e azionate il robot per frullare il composto il tempo necessario per ottenere un pesto omogeneo [11]. Intanto in un tegame capiente, portate a bollore l’acqua, salate e cuocete le bavette [12]; cuocetele al dente.
Intanto versate il pesto in una padella larga [13] o un saltapasta, salate [14] e pepate [15] a piacere.
quando le bavette saranno cotte, scolatele direttamente nella padella con il pesto [16]. Fate saltare le bavette al pesto di agrumi per qualche istante e [17] poi servitele bene calde [18].