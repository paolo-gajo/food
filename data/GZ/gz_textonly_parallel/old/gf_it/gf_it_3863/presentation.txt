Le sfoglie alle olive con polpettine di radicchio e crema allo yogurt sono un finger food saporito che unisce il gusto intenso del radicchio alla freschezza dello yogurt. Morbide polpettine realizzate con carne, radicchio trevigiano, Grana e pangrattato vengono adagiate su una crema di yogurt aromatizzata al timo e alla maggiorana.I sapori si incontrano e si uniscono su una sfoglia croccante alle olive, per un piacere morbido e croccante allo stesso tempo! Gustate le sfoglie alle olive con polpettine di radicchio e crema allo yogurt con i vostri amici per uno sfizioso aperitivo!