Per preparare i fagottini di speck ripieni di robiola con torcelli iniziate dalla realizzazione della crema di robiola: tritate finemente le erbe aromatiche (timo, basilico ed erba cipollina) [1], quindi aggiungetele alla robiola [2], che avrete precedentemente messo in una ciotola capiente. Mescolate per amalgamare tutti gli ingredienti [3]
e aggiungete un cucchiaio di paprika dolce all'impasto [4]. Non appena la crema sarà pronta, trasferitela in una sac à poche con bocchetta stellata e mettetela da parte. Prendete ora le fette di speck e ripiegatele su se stesse per formare dei coni, tenendo con un dito l’estremità inferiore della fetta per facilitare l’operazione (5-6) (abbiate cura di tenere la parte della fetta con il pepe rivolta verso l’esterno).
Riempite ogni cono con la crema di robiola, precedentemente preparata [7], e fermate il tutto legando ogni cono con un filo di erba cipollina [8], al quale legherete anche un torcello [9]. I fagottini di speck ripieni di robiola con torcelli sono pronti: buon appetito!