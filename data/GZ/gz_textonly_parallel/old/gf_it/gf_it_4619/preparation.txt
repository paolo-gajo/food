Per realizzare gli spaghetti con crema di peperoni e polpo iniziate cuocendo il polpo: riempite d'acqua una pentola capiente, poi aggiungete una manciata di sale grosso, il pepe nero in grani [1], metà limone tagliato in due e la scorza dell’intero limone [2]. Schiacciate l’aglio così sprigionerà meglio il suo aroma [3].
Aggiungetene 2 spicchi in pentola [4] insieme al prezzemolo. Immergete il polpo [5] e cuocete per 50 minuti dal bollore. Nel frattempo, preparate la crema di peperoni: ungete i peperoni con l'olio [6], quindi fateli arrostire in forno statico a 200° per 30 minuti, o fino a quando la buccia sarà ben abbrustolita.
Una volta pronti [7], trasferiteli in una ciotola [8] e coprite con pellicola [9]. Fateli raffreddare per un quarto d'ora circa. 
Eliminate la buccia dei peperoni [10] ed estraete i semini interni. Tagliate i peperoni a pezzettoni [11]. Mondate e tritate la cipolla [12].
Scaldate un giro d'olio in padella [13], aggiungete la cipolla [14], le acciughe [15] e rosolate qualche istante. 
Unite i peperoni [16], lasciate insaporire qualche minuto, poi coprite con un mestolo di acqua di cottura del polpo [17]. Cuocete per 10-15 minuti, fino a quando i peperoni saranno ben morbidi [18]. 
Ponete i peperoni cotti in un bicchiere alto [19] e frullateli aggiungendo l'olio a filo [20], così da ottenere una crema liscia e omogenea [21]. Tenete da parte.
Una volta cotto, adagiate il polpo su un tagliere, separate i tentacoli dal resto del corpo [22] e spennellateli con un po’ d’olio extravergine [23]. Grigliate il polpo in una padella rovente [24] per renderlo croccante esternamente. 
Togliete dal fuoco i tentacoli e tagliateli a tocchetti [25]. Tostate in forno statico a 170° per 2-3 minuti le mandorle a lamelle [26]. Ponete sul fuoco una pentola colma di acqua salata. Quando arriverà al bollore cuocete gli spaghetti tre minuti in meno del tempo indicato sulla confezione [27]. 
Nella stessa padella in cui avete rosolato il polpo, scaldate la crema di peperoni con un mestolo di acqua di cottura [28]. Scolate gli spaghetti [29] e terminate la cottura in padella [30]. 
Recuperate le mandorle tostate [31] e servite subito gli spaghetti con crema di peperoni, il polpo [32] e le mandorle [33].