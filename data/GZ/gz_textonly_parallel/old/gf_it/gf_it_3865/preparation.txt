Per preparare le sfoglie alle olive con cipolle caramellate iniziate caramellando le cipolline: in una padella fate sciogliere il burro a fuoco basso [1], aggiungete le cipolline e fatele dorare per qualche minuto [2], quindi unite lo zucchero semolato [3]. Mescolate di tanto in tanto con un mestolo di legno, stando attenti a non far attaccare lo zucchero sul fondo della padella;
mentre lo zucchero si scioglie insaporite le cipolline aggiungendo la salsa di soia [4]. Lasciate cuocere il tutto a fuoco moderato per circa 20 minuti, o fino a quando le cipolline saranno ben caramellate (sempre mescolando di tanto in tanto) [5]. A questo punto siete pronti per comporre il vostro finger food: prendete le sfoglie alle olive [6]
e sistemate su ciascuna di esse qualche scaglia di Raspadura [7] e un paio di cipolline caramellate ancora calde [8]. Infine guarnite il tutto con un filo dâ€™erba cipollina [9]. Le sfoglie alle olive con cipolle caramellate sono pronte per essere servite!