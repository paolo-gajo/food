Per realizzare il tiramisù alle fragole lavate le fragole e poi togliete il picciolo [1], quindi tagliatele a rondelle [2] e versatele in ciotola, aggiungete i 20 g di zucchero semolato [3].
Unite anche 20 g di succo di limone [4]. Mescolate [5] e lasciate macerare le fragole sino all’utilizzo. In un pentolino versate 50 g di acqua [6]. 
Unite 125 g di zucchero [7] e scaldate a fuoco moderato. Misurate con un termometro da cucina che la temperatura arrivi esattamente a 121°. E' preferibile usare il termometro per maggior precisione ma se non lo possedete, potete verificare quando lo sciroppo è pronto se vedrete delle bollicine bianche in superficie. Quando il termometro segnerà 115° circa, iniziate a lavorare i tuorli in una ciotola con lo sbattitore elettrico [8] [9]. 
Una volta che lo sciroppo avrà raggiunto i 121° [10], versatelo a filo sui tuorli [11], continuando a lavorare con le fruste, fino ad ottenere un composto chiaro e spumoso e fino a completo raffreddamento [12]. 
Versate il mascarpone in una ciotola e unite poco composto di uova inizialmente [13], mescolando energicamente con una frusta, poi versate il resto e amalgamate fino ad ottenere una crema al mascarpone cremosa e omogenea [14]. Lasciatela rassodare in frigorifero coperta con pellicola [15] per 30 minuti e nel frattempo proseguite con il resto della preparazione. 
Riprendete le fragole e filtratele [16]. Prelevate 1/3 delle fragole a rondelle e versatele in un bicchiere alto, aggiungete il succo filtrato [17] e frullate tutto con un mixer ad immersione [18].
Versate la salsa in una ciotola larga [19]. Tagliate a metà i savoiardi [20] o potete spezzarli a seconda della misura dei vostri bicchieri o contenitori. Trasferite la crema rassodsata nel sac-à-poche [21].
Ora potete comporre il vostro tiramisù alle fragole avendo a disposizione: la ciotolina con la salsa di fragole in cui intingere da un lato e dall'altro i savoiardi. Prendete un bicchiere della capacità di circa 300 ml, coprite il fondo con uno strato di crema [22], poi adagiate 1 metà di biscotto intinto nella salsa alle fragole [23], quindi qualche pezzetto di fragola [24]. 
Create ancora due strati di crema al mascarpone come fatto in precedenza, sistemando i savoiardi in base alla grandezza del bicchiere [25] (potete utilizzarne solo un pezzo o anche 1 e mezzo o due). Terminate con uno strato di crema [26] e decorate la superficie con le fragoline tenute da parte. Il tiramisù alle fragole è pronto per essere servito [27]