Le frittatine al forno di spaghettini sono una versione molto originale della classica frittata di spaghetti. Anche tiepide mantengono tutto il loro gusto e composte in simpatiche monoporzioni, diventano perfette per arricchire i vostri buffet oppure il vostro cestino da picnic. Ingredienti colorati e differenti si mescolano tra loro per dar vita ad un piatto veloce da realizzare e cotto in forno. Noi abbiamo scelto di utilizzare piselli, prosciutto e formaggio ma dopo aver provato la nostra versione riuscirete ad ideare ogni volta un piatto diverso, basterà aprire il frigorifero e utilizzare tutto quello che avete a disposizione. Le frittatine al forno di spaghetti sono un ottimo piatto di recupero, quando avanza un po’ di pasta non gettatela via ma reinventatela seguendo la nostra ricetta! Allora cosa aspettate? Preparate queste frittatine al forno di spaghetti, sono perfette anche da portare sotto l’ombrellone!