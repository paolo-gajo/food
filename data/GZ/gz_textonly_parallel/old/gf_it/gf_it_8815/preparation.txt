Per preparare i muffin al caffè come prima cosa realizzate quest'ultimo con la moka e lasciatelo raffreddare. In una ciotola versate il burro morbido e lo zucchero [1], lavorate con le fruste elettriche fino ad ottenere un composto cremoso. Azionate nuovamente le fruste e aggiungete il primo uovo [3], 
e aspettate che sia completamente assorbito prima di aggiungere il successivo [4]. E' importante che gli ingredienti siano tutti alla stessa temperatura. Ora setacciate, direttamente all'interno della ciotola la farina [5], il bicarbonato e il lievito per dolci [6].
Aggiungete anche il pizzico di sale [7] e azionate nuovamente le fruste per inglobare le polveri [8]. Noterete che l’impasto diventerà più consistente quindi stemperatelo con il caffe a temperatura ambiente versato a filo [9]. A questo punto il composto sarà morbido e compatto. 
Sistemate i pirottini di carta in una pirofila da muffin e utilizzando un cucchiaio riempiteli per 2/3 con l'impasto appena realizzato [10], lasciando meno di un centimetro dal bordo [11]. Dovrete versare per ciascun muffin circa 65 g di composto. Infornate in forno statico preriscaldato a 180° per 25 minuti nel ripiano centrale. Sfornate i muffin [12] e lasciateli intiepidire. A questo punto i vostri muffin al caffé sono pronti per essere gustati.