Pennellate di colore, contrasti di consistenze e una manciata di fantasia, sono questi gli ingredienti segreti della nostra vellutata di patate e piselli con briciole di tonno. Abbiamo pensato al piatto come a una tela da dipingere facendoci ispirare dagli accostamenti più saporiti. Cremosa, croccante, fresca, aromatica, ogni cucchiaiata si trasforma in un’esplorazione appetitosa, un viaggio nel gusto che vi sorprenderà piacevolmente. Questa vellutata estiva e leggera si completa con filetti di tonno sott’olio che conferiranno una nota stuzzicante e appetitosa al piatto. Portare in tavola un piatto gustoso e al tempo stesso genuino non è mai stato così facile!