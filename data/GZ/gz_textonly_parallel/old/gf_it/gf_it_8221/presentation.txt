Pomodoro e mozzarella, un connubbio unico nel suo genere! Ma come trasformare la caprese in qualcosa di davvero sorprendente? Oggi vi proponiamo la torta salata con nodini e pomodorini confit, una pizza rustica facilissima da realizzare, dai gusti semplici che conquisterà il palato di tutti. Ciò che la rende davvero speciale sono i nodini di mozzarella, sistemati interi su un letto di dolcissimi pomodorini confit e una base super fragrante! Origano e basilico renderanno questo piatto profumato, gustoso e colorato. La torta caprese di sfoglia è ottima per tutte le occasioni, perfetta da gustare tiepida o anche fredda! Servitela per un aperitivo tra amici o preparatela per una cenetta sfiziosa, è davvero facilissimo.