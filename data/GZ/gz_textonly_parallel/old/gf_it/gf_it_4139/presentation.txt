Gli gnocchi di melanzane con pomodorini e basilico sono un primo piatto prelibato e una versione originale da proporre a tutti gli amanti dei classici gnocchi di patate.Una ricetta insolita che porterà sulla vostra tavola un piatto profumato e dal gusto mediterraneo che potrete servire anche freddo nelle giornate estive! Gli gnocchi prenderanno una tonalità verde grazie alla melanzana e al basilico, in contrasto con il rosso acceso dei pomodorini!Un piatto vivace, leggero e salutare grazie alle proprietà dei principali ingredienti, come la melanzana che è ricca di fibre e ha proprietà depurative, mentre i pomodorini sono ricchi di vitamine e hanno proprietà antiossidanti! Per un gusto più deciso, potreste condire gli gnocchi di melanzane con i pomodorini confit, che potete trovare qui!