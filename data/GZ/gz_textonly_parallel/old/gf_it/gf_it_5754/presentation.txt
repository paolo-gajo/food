Quando si parla di lasagne, lo sappiamo già, il primo pensiero va proprio a quelle classiche alla bolognese. E come darvi torto? Così buone, ricche e tradizionali. Ma ogni tanto strizzare l'occhio alle novità non dispiace. Così vi suggeriamo la nostra ricetta dei cupcake di lasagne ai pioppini! Una sfiziosa alternativa alle più classiche lasagne ai funghi, che vi conquisterà nel comodo formato monoporzione. Stavolta infatti non ci sono gli opulenti strati di pasta, ripieno e besciamella ma delle piccole porzioni da sbocconcellare come fossero dei veri e propri cupcake salati con l'ingrediente protagonista dell'autunno: i funghi! E a proposito di funghi potrete sicuramente arricchire la vostra tavola con i cupcake di lasagne ai pioppini o provare le altre ricette di stagione come i portobello ripieni o i cornbread burger farciti con porcini!