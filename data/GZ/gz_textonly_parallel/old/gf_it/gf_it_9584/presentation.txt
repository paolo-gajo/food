Quanta soddisfazione regala una focaccia? E soprattutto quante ricette esistono per prepararla? Oggi scopriamo la focaccia allo yogurt, morbida e gustosa...una variante più semplice rispetto alla genovese o quella barese, ma altrettanto saporita. C'è chi le ama più croccanti o chi non resiste al fascino del morbido e soffice. Tutto dipende dalle farine che si usano, dalla percentuale di acqua e dalle ore di lievitazione. La focaccia allo yogurt è tutta da assaporare solo con un po' di rosmarino come vi proponiamo noi, o condita con altri ingredienti. Potrete aggiungere pomodorini, olive, fettine di patate e mangiarla a pezzi al posto del pane, o farcirla con salumi e formaggi per una gustosa merenda! 