Come prima cosa iniziate a preparare la riduzione di birra. Consigliamo di prepararla il giorno prima e di conservarla a temperatura ambiente. Ponete sul fuoco una pentola, versate la birra all'interno [1] e alzate la fiamma al massimo. Non appena la birra si scalderà, si inizierà a formare la schiuma [2]. Fate attenzione perchè la birra tende a salire e potrebbe uscire dal tegame. Abbassate poi la fiamma e cuocete per circa 1 ora [3], mescolando di tanto in tanto fino a che la parte alcolica non sarà completamente evaporata e avrete ottenuto una consistenza simile al caramello, dal colore ambrato. 
Poi lasciatela raffreddare e trasferitela in un biberon da cucina [4]. A questo punto preparate il brodo vegetale e una volta filtrato assicuratevi che al momento di cuocere il risotto sia in ebollizione. Passate alla crema di Grana Padano. Grattugiatelo al momento, utilizzando una grattugia per zeste [5], solo così otterrete la giusta consistenza finale della crema. Versate la panna in un pentolino e scaldatela sul fuoco fino a raggiungere la temperatura di circa 70° [6]. 
Aggiungete il Grana Padano grattugiato [7] e mescolate con una frusta per amalgamarlo [8]. Quando il formaggio sarà completamente sciolto frullate la crema con un minipimer [9]. Una volta ottenuta la giusta consistenza conservate la crema in un bagnomaria a 60° per mantenerla calda. 
Passate ora al riso. Scaldate un tegame, aggiungete il riso all'interno [10] e tostatelo a secco, mescolandolo di tanto in tanto. Durante la tostatura aggiungete un pizzico di sale [11] e un pizzico di pepe [12]. 
Aggiungete il brodo bollente [13] fino a coprirlo interamente [14]. Portate il riso a cottura aggiungendo man mano altro brodo. Non appena sarà quasi cotto regolate di sale, di pepe e regolate la consistenza aggiungendo eventualmente altro brodo. A questo punto spegnete il fuoco [15]. 
Aggiungete il burro freddo di frigorifero [16] e mantecate il risotto all'onda [17]. Non appena il burro sarà completamente incorporato aggiungete il formaggio grattugiato [18] e continuate a mantecare il risotto,
scuotendo il tegame e mescolando con un mestolo di legno, fino a che sarà ben amalgamato. Tutto è pronto non vi resta che impiattare. Utilizzando un cucchiaio sistemate il risotto nel piatto [21], 
sbattete sul fondo con la mano per renderlo piatto [22]. Aggiungete sopra la crema di Grana Padano, utilizzando un cucchiaio [23], poi la polvere di caffè [23] 
e completate con la riduzione di birra [25], creando una spirale [16]. Servite il risotto e gustatelo ancora caldo [27]. 