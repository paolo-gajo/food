Se siete amanti degli antipasti di mare, vi proponiamo qui una variante sul tema che vi stupirà per la sua semplicità e il suo gusto delicato: le tortine con polpa di granchio. Un cestino di pasta sfoglia farcito come una quiche, che in cottura crea una base friabile e un ripieno morbido. Il formato monoporzione rende queste deliziose tortine perfette da servire in un buffet di antipasti finger food. Arricchite la vostra proposta con altre ricette sfiziose come le polpettine di tonno e ricotta, i croissant salati o le sfoglie capresi!