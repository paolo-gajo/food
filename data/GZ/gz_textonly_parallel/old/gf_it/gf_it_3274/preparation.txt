Per preparare il patè di carciofi iniziate a pulirli eliminando le foglie esterne [1]. Una volta arrivati al cuore tagliate la punta [2] e rimuovete lo strato più esterno del gambo [3].
Tagliate i carciofi in quattro (4-5), eliminate la barbetta al centro [6]
e man mano immergeteli in acqua insieme a due limoni spremuti [7]. Quando avrete terminato di pulire i carciofi trasferite il tutto in un tegame [8] e fate cuocere per circa 20 minuti [9]. 
Scolate i carciofi [10], eliminate i limoni, e fate intiepidire. Versate i carciofi nel mixer [11], aggiungete l’olio [12], 
il prezzemolo tritato [13] e il sale [14]. Frullate per bene [15]
fino ad ottenere una consistenza omogenea [16]. Trasferite il vostro patè in una ciotola [17], riponetelo in frigorifero, coperto con pellicola a contatto, e fatelo riposare per circa 20 minuti, in modo tale che risulti più compatto. Servitelo su crostoni di pane [18]!