Per realizzare i cupcakes alla Nutella ponete in una ciotola capiente le uova a temperatura ambiente, il miele [1] , lo zucchero [2], il pizzico di sale e montate con una frusta elettrica il composto fino ad ottenere una crema spumosa e chiara [3] (in alternativa potete usare anche una planetaria).
Unite la farina, il lievito e il cacao amaro in polvere setacciati [4] e mescolate con una spatola [5] per amalgamare gli ingredienti. Sciogliete il burro in un pentolino o nel microonde, incorporate la Nutella nel burro fuso [6] e mescolate per scioglierla e ottenere una crema liscia senza grumi.
Versate la crema di Nutella nell’impasto mescolando con una spatola [7]. La base dei cupcake è pronta. Ponete ora i pirottini di carta in uno stampo da 12 cupcake, trasferite l’impasto in una sac-à-poche [8] e versatelo negli stampini lasciando 1 cm dal bordo [9],
Quando avrete riempito tutti gli stampini [10], cuocete i cupcake per 35 minuti in forno statico preriscaldato a 180°C (o in forno ventilato a 160°C per 25 minuti). A cottura ultimata sfornate i cupcake alla Nutella [11] e lasciateli raffreddare. Intanto preparate la crema: versate la panna fresca liquida ben fredda in una ciotola [12], unite i semi di vaniglia e montatela finché non sarà spumosa.
Poi incorporate lo zucchero a velo setacciato [13] e per ultima la Nutella [14]: mescolate con una frusta per amalgamare il composto [15], coprite la crema con la pellicola a contatto e lasciatela rassodare in frigorifero per almeno mezz’ora.
Trascorso il tempo di rassodamento, ponete la crema in una sac-à-poche con bocchetta stellata e guarnite la superficie di ciascun cupcake con la crema di Nutella [16]; quindi con un cucchiaio lasciate cadere delle strisce di Nutella sulla superficie [17] e decorate con della granella di nocciole [18]. I vostri golosi cupcake alla Nutella sono pronti per essere gustati: conservateli in frigorifero fino al momento di servirli.