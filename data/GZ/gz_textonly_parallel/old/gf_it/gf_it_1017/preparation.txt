Per preparare il petto d'anatra al balsamico inanzittutto occorre privare il petto delle piume, sarà sufficiente estrarle con una pinzetta [1]. A questo punto eliminate il grasso in eccesso aiutandovi con un coltello [2] e procedete a fare dei tagli prima in senso obliquo [3]
e poi in senso verticale [4]. Ripetete la stessa operazione anche per l'altro petto, quindi salate [5] e pepate [6] da entrambi i lati.
Ponete sul fuoco un tegame e lasciatelo scaldare, quando sarà ben caldo adagiatevi i petti di anatra, dal lato della pelle [7]. Passati 3-4 minuti girateli [8] e lasciateli rosolare anche dall'altro lato. A questo punto unite la cipolla mondata tagliata a spicchi e l'aglio in camicia [9].
Aggiungete timo, rosmarino [10] e sfumate con l'aceto balsamico [11]. Lasciate evaporare leggermente e unite anche l'acqua [12] (o se preferite il brodo vegetale).
Cuocete il petto d'anatra per una decina di minuti (dovrà rimanere rosato all'interno) quindi trasferitelo su un tagliere (13-14) tenendo da parte il fondo di cottura, che andrete a versare in un colino. Filtrate il liquido schiacciando il composto con un cucchiaio [15] direttamente nello stesso tegame dove avrete cotto il petto d'anatra.
Unite anche il miele [16] e cuocete per 3-4 minuti in modo da ottenere una salsa [17]. Nel frattempo affettate il petto d'anatra [18]
e adagiate le fettine su un letto di misticanza [19]. Ultimate il piatto con la salsina appena preparata [20] e servite la vostra il vestro petto d'anatra al balsamico [21].