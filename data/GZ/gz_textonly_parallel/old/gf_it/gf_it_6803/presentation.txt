Se siete amanti della torta della nonna, se non riuscite a resistere al suo doppio strato di frolla e alla morbida crema che custodisce, siamo sicuri che la crostata al latte e mandorle vi farà impazzire! Questo dolce buono e delicato è perfetto da gustare in tutti i momenti della giornata: colazione, merenda o dopo cena... sta a voi scegliere la circostanza in cui avete più bisogno di una golosa coccola, proprio come questa! Il guscio esterno risulterà molto fragrante grazie all'aggiunta di farina di mandorle, mentre l'interno sarà estremamente avvolgente e delicato grazie alla crema di latte e alla sua semplicità! Correte a prepararla, noi abbiamo già voglia di un'altra fetta! 