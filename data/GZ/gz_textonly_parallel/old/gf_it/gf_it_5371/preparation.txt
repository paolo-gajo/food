Per preparare la caesar salad di pollo su lattuga baby, cominciate occupandovi della salsa. Ponete nel bicchiere del mixer i tuorli e aggiungete l’aceto di sidro [1], la senape in grani [2], il pepe e il sale [3].
Cominciate a frullare e intanto unite, a filo, l’olio di semi [4]. Quando la salsa avrà raggiunto una consistenza spessa e cremosa [5] unite le acciughe scolate dell'olio di conservazione [6]
e il parmigiano grattugiato [7]. Frullate nuovamente, poi ponete la salsina in una ciotola [8] e passate agli altri ingredienti della vostra Caesar salad. Tagliate la pancetta a fettine [9]
In una padella scaldate l’olio, quindi aggiungete la pancetta [10] e fatela rosolare per 2-3 minuti finché non diventa croccante. Toglietela dal fuoco e ponetela ad asciugare su un piatto su cui avrete posto un foglio di carta assorbente [11]. Passate al pollo: tagliatelo a striscioline [12]
E, senza aggiungere altro olio, aggiungetele nella padella in cui avete rosolato la pancetta [13]. Fatelo dorare qualche minuto [14], quindi toglietelo dalla padella e mettetelo da parte in una pirofila [15].
Tagliate adesso il pane a dadini [16] (preferite pane congelato, più facile da tagliare). Aggiungete nella solita padella un filo d’olio, e versatevi i cubetti di pane [17]. Conditeli con pepe, sale [18]
aromatizzate con origano secco [19] e fateli dorare finché non diventano croccanti. Toglieteli dal fuoco e tenete anch’essi da parte in una ciotola [20]. Passate adesso alla composizione dei vostri finger food: lavate e sfogliate la lattuga baby [21], selezionando le 16 foglie più capienti da usare come barchetta.
Riempite ogni foglia con una generosa dose di salsa [22], qualche straccetto di pollo [23], qualche dadino di pane dorato [24]
Infine aggiungete la pancetta croccante [25] e un ultimo filo di salsa [26]. Procedete così fino ad esaurire gli ingredienti: la vostra caesar salad di pollo su lattuga baby è pronta per essere gustata [27]!