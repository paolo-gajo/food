Il budino bicolore è un dessert raffinato ideale per un fine pasto. Per realizzarlo si uniscono due preparazioni che creano un piacevole contrasto cromatico: sopra un budino profumato alla vaniglia e come base uno al cioccolato fondente, per conquistarvi ad ogni assaggio con la sua cremosità avvolgente. Potrete scegliere gli stampini che preferite per realizzare questo dolce, anche a cuore per servirlo in un'occasione speciale! Per la decorazione poi potete sbizzarrirvi: granella di nocciole, cubetti di caramelle mou, guarnizioni di cioccolato fondente, insomma potete assecondare le vostre golosità più nascoste!