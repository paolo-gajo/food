Per preparare le lasagne ai carciofi con ricotta e capperi, iniziate dalla pulizia dei carciofi: tagliate gran parte del gambo e la punta dei carciofi. Quindi sfogliateli [1] fino ad arrivare alle foglie più chiare alla base e con un pelaverdure o un coltello mondate il gambo eliminando la parte più filamentosa. A mano a mano che li preparate, poneteli in una ciotola colma di acqua e limone [2] così da non farli annerire. Scolate i carciofi, tagliateli a metà [3]
e prelevate la barbetta interna con un coltellino [4] e poi tritateli finemente al coltello [5]. In un'ampia padella fate soffriggere leggermente l'aglio tritato con un filo d'olio [6].
Unite i carciofi [7] e cuoceteli aggiungendo 3 mestoli di brodo vegetale [8]; lasciate stufare i carciofi a fuoco moderato alcuni minuti, perchè si ammorbidiscano. Aggiustate di sale e pepe e, a fine cottura, unite anche il prezzemolo tritato [9].
Mentre i carciofi cuociono, dedicatevi alla crema di ricotta: pulite 20 g di fiori di capperi staccando il gambo [10], poi trateli finemente a coltello [11]. In un mixer versate la ricotta fresca per frullarla e renderla più cremosa [12] (potete in alternativa passarla più volte in un colino a maglie strette, aiutandovi con una spatola).
Raccoglietela in una ciotolina e aggiungete il brodo vegetale [13], il Grana Padano grattugiato [14], mescolate con una frusta per amalgamare gli ingredienti e condite con olio, sale e pepe.
Mescolate ancora e versate nella crema anche i fiori di capperi tritati [16] e le foglioline di timo [17]. A questo punto ungete una teglia 30x20 cm [18]
e ricoprite con uno strato di crema di ricotta [19], poi adagiate uno strato di lasagne sul fondo [20]. Continuate con uno strato di crema di ricotta e uno di carciofi trifolati [21];
proseguite alternando lasagne [22], crema di ricotta e carciofi fino a terminare gli ingredienti. Potete decorare la superficie con dei fiori di capperi interi [23]; cuocete le lasagne in forno statico preriscaldato a 200° per 25 minuti (160° per 15-20 minuti se forno ventilato). Una volta cotte, lasciatele per alcuni minuti in forno spento perchè il condimento si rapprenda maggiormente, poi sfornatele [24] e servite le lasagne ai carciofi con ricotta e capperi ben calde!