Per realizzare la ciambella banane e arachidi per prima cosa ammollate i semi di chia nel latticello per 4-5 minuti (1-2). Nel frattempo tritate le arachidi con un coltello e tenetele da parte [3].
Schiacciate le banane con una forchetta [4] per ottenere una purea [5]. Intanto in una ciotola versate le uova, lo zucchero [6]
e il sale [7]. Con le fruste elettriche montate il composto [8] fino a quando sarà chiaro, poi aggiungete anche la polpa della banane [9].
Continuate ad amalgamare con le fruste e versate il latticello con i semi di chia [10]. Aggiungete poi le polveri (le farine e il lievito) setacciandole attraverso un colino [11]. Infine unite le arachidi tritate [12]
e montate ancora per 1 minuto [13]. Imburrate uno stampo a ciambella del diametro di 22 cm e 10 cm di altezza [14] e versate l’impasto all'interno [15].
Cuocete in forno statico preriscaldato a 180° sul ripiano medio per 40 minuti. Al termine della cottura sfornate la ciambella [16] e lasciatela intipeidire per qualche minuto. Quindi sformate la torta, capovolgendola su una gratella [17] e lasciate raffreddare per un’ora a temperatura ambiente. Nel frattempo tritate finemente il cioccolato con un coltello [18] e trasferitelo in una ciotola.
Versate in un pentolino l'acqua [19] e lo zucchero [20] senza mescolare, portate a bollore e lasciate bollire per circa 3-4 minuti [21].
Versate lo sciroppo ottenuto sul cioccolato [22] ed emulsionate la salsa con un frullatore ad immersione facendo attenzione a non creare bolle d’aria [23], poi versate la glassa ottenuta sulla ciambella [24].
Tritate le arachidi per la decorazione [25] e distribuitele sulla superficie del dolce [26]. La ciambella banane e arachidi è ora pronta per essere servita [27]!