A chi non è mai capitato di ritrovarsi con delle banane troppo mature nel cesto della frutta, spesso un po’ annerite e per questo considerate un avanzo poco invitante, in modo particolare dai piccoli di casa? Non buttatele via ma fate come noi, riciclatele con gusto in un dolce appetitoso come il banana bread, i pancakes oppure la ciambella banane e arachidi che vi proponiamo qui, una variante golosa della tradizionale ciambella. Una volta ridotte a una purea, le banane conferiranno un tocco in più all’impasto rendendolo morbido e saporito. Date nuova vita alle banane avanzate e portate in tavola una merenda golosa per tutta la famiglia!