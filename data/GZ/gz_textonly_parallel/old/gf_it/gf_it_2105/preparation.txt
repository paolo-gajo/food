Per preparare la torta Italia cominciate con la preparazione del pan di spagna classico. Con uno sbattitore ,un robot da cucina o una planetaria, sbattete a lungo le uova con lo zucchero, quindi aggiungete la farina e la fecola setacciate. Per vedere i dettagli della preparazione clicca qui. Imburrate e infarinate uno stampo rettangolare della dimensione di 20 per 25 cm e versateci l’impasto all’interno [1]; infornate in forno preriscaldato statico a 180 gradi per 30-35 minuti. Il pan di spagna sarà cotto quando si staccherà dai bordi e quando pungendolo con uno stecchino questo risulterà completamente asciutto. Una volta che il pan di spagna sarà cotto, lasciatelo raffreddare e sformatelo. Tagliate a metà il pan di spagna utilizzando un coltello dalla lama lunga (2-3).
In un pentolino fate sciogliere lo zucchero nell'acqua per formare uno sciroppo [4] e quando avrà raggiunto il bollore, fatelo cuocere per 2-3 minuti, poi spegnete il fuoco e aggiungete l'alchermes (o l'aroma che preferite) [5]. Fate raffreddare la bagna e poi inumiditeci le due metà della torta sul lato tagliato [6];
Preparate la crema pasticcera (per vedere come fare clicca qui), aromatizzando il latte che avrete messo a scaldare in un pentolino insiemea alla panna con la scorza grattugiata del limone biologico; quando il latte arriverà a bollore, filtratelo e procedete normalmente con la preparazione della crema pasticcera classica. Lasciatela raffreddare mettendola in frigorifero dentro ad un contenitore e coprendola con la pellicola trasparente che deve essere a contatto con la crema stessa (questo per eviare che si formi la classica pellicina dura in superficie). Una volta fredda, spalmatela su di una metà torta [7] tenendone un cucchiaio da parte. Livellatela per bene [8] e ricoprite la crema con l’altra metà di torta. Con il cucchiaio di crema pasticcera al limone tenuta da parte, pareggiate bene i bordi laterali laddove ci fossero delle zone senza crema [9].
Preparate la crema chantilly montando a neve la panna insieme allo zucchero a velo (clicca qui per vedere come fare) [10]. Con un coltello a lama liscia spalmate la crema chantilly su tutta la superficie della torta, compresi i bordi [11], facendo attenzione a stenderla in maniera uniforme sulla sommità [12].
Quindi inserite all’interno di una sac a poche munita di bocchetta a stella, la crema chantilly rimasta e cominciate la decorazione della torta, prticando delle siringate verticali sui lati [13]; completate con dei ciuffetti di crema chantilly sopra le siringate, lungo tutto il perimetro della torta. Passate poi alla decorazione con la frutta, mondate e pelate i kiwi e tagliateli a fettine dello spessore di 2-3 millimitri circa [15].
Lavate i lamponi e asciugateli molto delicatamente, quindi posizionateli sulla sommità della torta, disponendone 4 file da 8. Posizionate i lamponi uno a uno in modo molto regolare [16]. Una volta ottenuta la banda rossa, decorate con dei ciuffetti di chantilly per formare la parte bianca centrale della bandiera. Completate disponendo le fettine di kiwi [17]. Ecco: la vostra torta Italia è pronta per essere gustata non solo con il palato ma anche con gli occhi! Ponete la torta in frigorifero per almeno un'ora prima di gustarla e.....Buon anniversario Italia!