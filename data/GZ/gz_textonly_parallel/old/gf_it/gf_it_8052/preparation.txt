Per preparare le sfoglie con crema di lenticchie e cotechino iniziate mettendo a cuocere il cotechino per venti minuti in acqua bollente. Nel frattempo preparate il soffritto: lavate, mondate e tritate finemente la cipolla, la carota e il sedano [1], poi fateli soffriggere in un pentolino con 2 cucchiai di olio extravergine di oliva, mescolando di tanto in tanto [2] (per ulteriori dettagli sulla preparazione del soffritto puoi visionare la scheda della scuola di cucina cliccando qui). Prendete le lenticchie, scolatele bene aiutandovi con un colino [3],
quindi aggiungetele al soffritto [4]: dovranno rosolare per circa 10 minuti. Quando il cotechino è pronto, estraetelo dalla busta, (scolando completamente il liquido gelatinoso che si forma all’interno) [5] e lasciatelo raffreddare. A questo punto spellate il cotechino con l’aiuto di un coltello, tagliatelo grossolanamente e mettetelo in un mixer [6].
Quando saranno pronte anche le lenticchie aggiungetele nel mixer [7], tenendone da parte un cucchiaio per la guarnizione finale, e frullate il tutto fino ad ottenere un composto cremoso. Trasferite il composto in una sac-à-poche munita di bocchetta a stella e spremetene un ciuffo su ogni sfoglia [8], infine guarnite ogni sfoglia con qualche lenticchia, aiutandovi con un cucchiaino [9]. Le sfoglie con crema di lenticchie e cotechino sono pronte, servitele e gustatele al momento.