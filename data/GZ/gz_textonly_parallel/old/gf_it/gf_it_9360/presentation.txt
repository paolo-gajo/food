Il roast beef è un secondo piatto a base di carne di origine anglosassone, divenuto molto famoso in tutto il mondo. Come suggerisce anche il nome è un arrosto di manzo cotto in forno, che si caratterizza proprio per la tenerezza delle fettine, tagliate molto sottili e dal colore rosato. Perfetto da servire ancora fumante come secondo piatto, molto spesso una volta freddo diventa protagonista di numerose farciture per panini! Infinite sono le versioni per realizzarlo, dopo il roast beef al sale e quello all'inglese oggi vogliamo proporvi una nostra versione ideale da portare in tavola nel periodo autunnale: Roast beef al forno con patate e porcini. Questa carne, cosi succulenta, grazie alla cottura al vapore si sposa alla perfezione con il ricco contorno di accompagnamento e con poca fatica conquisterete il palato dei vostri ospiti!