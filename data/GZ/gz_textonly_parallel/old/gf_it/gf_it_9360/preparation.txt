Per preparare il roast beef con patate e porcini iniziate a pulire i funghi, eliminando la terra in eccesso con un coltellino [1] e poi passandoli con un panno leggermente umido. A questo punto tagliate ogni porcino a metà [1] e teneteli da parte. Quindi passate alle patate: lavatele bene e senza sbucciarle tagliatele a spicchi [3].
Trasferitele sulla leccarda del forno insieme ai porcini, aggiungete il sale, il pepe, l'olio [4], il rosmarino [5], l'alloro e mescolate il tutto con le mani [6] per amalgamare i sapori.
Tenete da parte la teglia con le verdure, prendete la carne e con un coltello dalla lama affilata eliminate le parti troppo grasse [7]. Quindi lavate le erbe aromatiche, asciugatele con della carta assorbente e tritatele finemente con un coltello (8-9).
Trasferite la carne in una pirofila [10], aggiungete il sale, il trito di erbe aromatiche [11] e l'olio [12].
Massaggiate la carne con le mani per far penetrare gli aromi all'interno, quindi adagiatela sulla griglia del forno [14] e inserite la sonda nella parte centrale [15].
Impostate la temperatura della sonda a 58° e a 160° quella della camera, impostando la funzione di bassa umidità [16]. Infornate prima la carne nel secondo ripiano del forno [17] e dopo 2-3 minuti anche le patate e i funghi, nel ripiano sotto quello della carne. Una volta che tutto sarà cotto, ci vorranno circa 30-35 minuti, sfornate sia le patate e i funghi [18],
che il roast beef [19]. Quindi tagliatela a fettine sottili, utilizzando un coltello molto affilato [20] e servitela insieme alle patate e ai funghi porchini [21].