Per preparare il fumetto di pesce, per prima cosa sfilettate il pesce guarda qui la scheda di Scuola di Cucina (Come sfilettare il pesce) e tenete da parte gli scarti del pesce: testa, lisca centrale e le pinne. Lavate bene il tutto eliminando l'eventuale sangue rimasto sulla carne. Prendete un porro eliminate l'estremità e le foglie verdi, eliminate le foglie più verdi e tagliatelo a rondelle [2], quindi mondate e sbucciate una cipolla e tagliatela in quarti [3].
Fate sciogliere il burro in un tegame [4] poi aggiungete il porro [5], la cipolla e l'aglio [6] e lasciate appassire per 5 minuti.
Aggiungete il pesce [7] e lasciate rosolare per un paio di minuti in questo modo il fondo si insaporirà, in questa fase mescolate continuamente per fare in modo che il pesce non si attacchi alla pentola. Sfumate col vino bianco [8] e una volta evaporato l'alcol aggiungete l’acqua a filo in modo da ricoprire gli scarti del pesce [9]
unite il pepe in grani [10] e il prezzemolo in foglie [11], se vi piace, insieme al prezzemolo potete utilizzare anche del timo, aggiungete in questo momento anche un pizzico di sale e lasciate sobbollire il tutto per 60 minuti a fuoco basso [12],
schiumando di tanto in tanto con l’ausilio di una schiumarola [13]. Ricordatevi di sciacquare in acqua pulita la schiumarola ogni volta che schiumate il brodo [14]. Una volta ultimata la cottura, filtrate il brodo utilizzando un colino a maglie strette [15] in modo da eliminare gli scarti di pesce serviti per insapprire il fumetto.
Se non utilizzate subito il fumetto, lasciatelo raffreddare completamente [16] e se volete conservarlo trasferitelo con un mestolo in un contenitore chiuso ermeticamente in frigorifero (17-18).