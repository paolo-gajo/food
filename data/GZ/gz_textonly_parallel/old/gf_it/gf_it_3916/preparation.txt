Per realizzare i vol-au-vent con Tête de Moine DOP mondate e tagliate a cubetti di circa 2 cm la zucca [1]. Mondate [2] a tagliate a cubetti di circa 2 cm anche le patate [3].
Trasferite le patate e la zucca in una casseruola bassa [4], aggiungete l’acqua [5] e cuocete per circa 30 minuti fino a quando non saranno morbide [6].
Trasferite le verdure ormai cotte in un bicchiere alto e frullate con un mixer a immersione [7]. Versate in una ciotola a raffreddare [8], coprite con pellicola riponete in frigorifero per circa 30 minuti. Intanto preparate i vol-au-vent: stendete la pasta sfoglia e ritagliate 24 dischi di circa 7 cm di diametro con un coppapasta con il bordo ondulato [9].
Disponete 12 dei dischi ottenuti su una teglia foderata con carta forno [10], spennellate con il latte e bucherellate con i rebbi di una forchetta il fondo [11]. Coppate il centro degli altri 12 dischi con un coppapasta di circa 3 cm di diametro [12].
Otterrete così 12 bordi [13] da adagiare sui dischi di sfoglia [14]. Spennellate anche il bordo dei vol-au-vent con del latte [15].
Cuocete [16] in forno statico già caldo a 200º per circa 15 minuti o fino a quando saranno gonfi e dorati in superficie [17]. Una volta pronti, sfornate e lasciateli raffreddare completamente. In una ciotola versate la panna, il succo di limone [18], 
il sale e il pepe [19], quindi montate con le fruste elettriche [20] finchè non sarà spumosa [21]. 
Aggiungete la panna montata alla crema di zucca ormai fredda [22] e mescolate delicatamente con una frusta [23]. Trasferite la mousse in una sacca da pasticcere usa e getta senza bocchetta [24]. 
Farcite i vol-au-vent con la mousse di zucca [25] e guarnite con una rosa di Tete De Moine DOP [26] e qualche foglia di maggiorana [27].