Per realizzare la torta alla menta iniziate a preparate lo sciroppo alla menta il giorno prima nel seguente modo: mettete in un mixer la menta sfogliata [1], lo zucchero semolato [2] e frullate per bene il tutto. In un pentolino versate l’acqua [3] 
e aggiungete il mix di menta e zucchero [4]. A fiamma media fate scaldare il tutto e togliete dal fuoco solo quando avrà preso bollore [5]. Trasferite lo sciroppo alla menta in un barattolo e una volta tiepido riponetelo in frigo, facendolo macerare tutta la notte. Il giorno dopo riprendete lo sciroppo, filtratelo con un colino a maglie strette [6] per eliminare i residui di menta tritata e tenetelo da parte in una ciotola.
Potete procedere con la preparazione della torta: in una ciotola ponete il burro a pezzetti e lo zucchero [7], montate il composto con delle fruste elettriche [8] e lavoratelo finché non risulterà spumoso. Aggiungete le uova una alla volta [9], continuando a lavorare con le fruste, e amalgamate per bene il tutto.
Versate dunque il latte [10] e 220 g di sciroppo alla menta precedentemente preparato [11]; poi continuando a lavorare l’impasto con le fruste, aggiungete la farina [12],
la fecola [13] e il lievito fino a ottenere un composto omogeneo [14]. Imburrate una tortiera del diametro di 24 cm e versatevi dentro l’impasto [15]. 
A questo punto [16] cuocete in forno statico preriscaldato a 180 gradi per 40 minuti. A cottura ultimata, sfornate la torta alla menta [17] e, una volta intiepidita, sformatela e spolverizzatela con lo zucchero a velo prima di servirla [18].