Per preparare il pasticcio di patate e pancetta, iniziate a tagliando la pancetta a striscioline [1] poi a cubetti, poi mondate la cipolla e tagliatela a fette sottili [2] quindi sbucciate le patate [3]
e riducete anch’esse a fette sottili 2-3 mm con una mandolina [4]. Man a mano che affettate le patate, potete tuffarle in una ciotola con acqua fredda perché non anneriscano. Versate i cubetti di pancetta in una padella antiaderente [5] e fateli rosolare a fuoco lento; unite le cipolle [6] e lasciatele appassire a fuoco bassissimo, per circa 15-20 minuti assieme alla pancetta (se la cipolla dovesse scurirsi troppo, potete unire uno o due cucchiai di acqua bollente). 
A fine cottura aggiustate a piacere di sale e pepe e aromatizzate con qualche rametto timo [7], lasciandone da parte 1 per guarnire il piatto finale. Mentre il condimento si cuoce, scottate le fettine di patate in acqua bollente leggermente salata [8] e dopo 3-4 minuti spegnete il fuoco e scolatele [9], quindi lasciatele asciugare su un vassoio foderato con carta da cucina o assorbente.
Preparate infine la besciamella: scaldate il latte in un pentolino, mentre in un tegame sciogliete il burro a fuoco dolce, poi togliete il tegame dal fuoco e versate la farina a pioggia [10]; mescolate immediatamente con una frusta a mano perché non si creino grumi e ponete nuovamente sul fuoco dolce per far tostare la farina. Quindi versate il latte caldo [11] e continuate a mescolare, per far addensare a fuoco dolce. Una volta pronta la besciamella, aromatizzate con una grattugiata di noce moscata [12].
Infine grattugiate l’asiago [13]. Ora potete comporre il pasticcio di patate e pancetta: prendete una fiamminga (noi abbiamo usato una pirofila ovale 30x22) e cospargete il fondo con 1 o 2 cucchiai di besciamella [14]. Quindi disponete il primo strato di fettine di patate [15], 
poi distribuite la pancetta [16] e una manciata di asiago grattugiato [17]. Coprite ancora con la besciamella e ripetete tutti gli strati [18], 
terminando con una ricopertura di besciamella [19]. Insaporite la superficie con le foglioline di timo fresco [20] e cuocete il pasticcio i forno statico preriscaldato a 180° per 45 minuti (se ventilato a 160° per 35 minuti). Una volta cotto e ben dorato in superficie, sfornatelo [21] e lasciatelo intiepidire leggermente quindi servitelo!