Per prima cosa fondete il burro in un pentolino (o in microonde( [1] e lasciatelo raffreddare. Separate tuorli e albumi delle 3 uova [2]. Iniziate a montare gli albumi con uno sbattitore [3].
Quando saranno bianchi e gonfi unite 20 g di zucchero [4] e continuate a sbattere per qualche minuto [5]. In un'altra ciotola capiente, inserite le 2 uova intere e i 3 tuorli divisi in precedenza. Unite gli altri 80 g di zucchero [6].
Aggiungete un pizzico di sale [7] e i semi estratti dalla bacca di vaniglia [8]. Lavorate con le fruste elettriche [9].
Dopo circa 10 minuti otterrete un composto gonfio e spumoso [10]. Incorporate ora un po' degli albumi montati a neve [11], mescolando dal basso verso l'alto con una spatola [12]. 
Aggiungete poi una parte della farina setacciata [13], mescolate sempre con una spatola dal basso verso l'alto [14]. Continuate in questo modo alternando albumi e farina fino ad ottenere un composto omogeneo ben montato [15].
Riprendete il burro fuso, ormai freddo, unite due generosi cucchiai di impasto [16] e mescolate energicamente, in modo da ottenere un composto omogeneo, di una consistenza simile a quella dell'impasto [17]. Versate nuovamente in ciotola [18]. 
Mescolate delicatamente, senza smontare il composto. Ungete leggermente (con olio di semi o burro) una teglia 36 x 28 cm e rivestitela con della carta forno, facendo aderire bene i bordi. Versate all'interno la pasta biscotto [20] e livellate con una spatola [21]. 
Cuocete in forno statico preriscaldato a 200°C per circa 9 minuti, finché sarà leggermente dorato. Una volta pronto estraete la teglia dal forno [22] e preparate sul piano di lavoro un foglio di carta forno e cospargetelo con abbondante zucchero semolato [23]. Sollevate la pasta biscotto con la carta forno e capovolgetela sul foglio appena preparato [24]. 
Delicatamente, staccate la carta utilizzata in cottura [25]. Con un coltellino seghettato parate i bordi. Non lasciate raffreddare il rotolo e cospargete velocemente la confettura di fragole su tutta la superficie [27]. Se preferite potete abbondare con la confettura per ottenere maggiore ripieno. 
Arrotolate dal lato più corto [28], stringendolo [29], fino a formare il vostro rotolo [30]. 
Avvolgete nella carta forno [31] e trasferite in frigorifero per un'ora. Trascorso questo tempo riprendete il rotolo, trasferitelo su un vassoio, cospargetelo con zucchero a velo [32] e servitelo [33]. 