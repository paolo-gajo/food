La pasta al forno è il primo piatto domenicale per eccellenza. Gustosa e ricca, questa ricetta piacerà davvero a tutti!La versione che vi proponiamo è molto sostanziosa e prevede l'utilizzo di sugo di pomodoro (esistono anche versioni in bianco, con verdure o vegetariane), golose polpettine di carne, besciamella, provola, parmigiano e uova sode, che amalgamandosi con la pasta, daranno vita ad un piatto indimenticabile! Quando si prepara la pasta al forno è molto importante fare attenzione alla cottura della pasta, che va scolata a metà ancora al dente, per evitare che scuocia a causa del passaggio prolungato in forno che le donerà una crosticina in superificie davvero invitante! Scoprite anche una deliziosa pasta al forno siciliana: la pasta 'ncasciata e se siete amanti delle melanzane anche questa ricetta!