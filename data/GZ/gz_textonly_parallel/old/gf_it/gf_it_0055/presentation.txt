Tutti noi abbiamo una ricetta del cuore, quella che ci rimanda ad un momento particolare... che sia dolce o salata. Ma esiste una ricetta che è amatissima dai più, specialmente dai bambini: si tratta delle polpette al sugo, l’amarcord per eccellenza! Ne esistono tante versioni, come quella con i funghi, i fagioli, gli spinaci, le patate o il pesce, e ognuno ha la sua preferita, perché questi sfiziosissimi bocconcini sono davvero irresistibili! Per questa ricetta con il sugo, non dimenticate di servire in tavola del buon pane casereccio per "la scarpetta" finale, una consuetudine imprescindibile per questo piatto! Se preferite una versione senza pomodoro, provate le nostre polpette in bianco! 