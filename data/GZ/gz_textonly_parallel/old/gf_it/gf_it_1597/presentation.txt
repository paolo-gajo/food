La ricetta delle farfalle al salmone fresco è il salvacena per eccellenza. Abbiamo sperimentato il binomio di farfalle e salmone in paste estive come farfalle con salmone, rucola e pomodorini e quella fredda con salmone, o nella versione primaverile farfalle al salmone con taccole. In questo caso abbiamo realizzato un classico, adatto ad ogni stagione: salmone fresco e panna si incontrano per dar vita ad un condimento cremoso e irresistibile. Si tratta di un primo piatto facile e veloce un po' come gli spaghetti aglio olio e peperoncino, la pasta al tonno e persino una versione simile con il prosciutto! É un primo che si prepara in una manciata di minuti e con un paio di trucchetti otterrete un piatto perfetto!