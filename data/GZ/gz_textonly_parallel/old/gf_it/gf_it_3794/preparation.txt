Per realizzare i biscotti salati di Natale, per prima cosa preparate l’impasto: versate la farina in una ciotola, aggiungete il Grana Padano grattugiato [1] e un pizzico di sale [2] e mescolate con una forchetta [3].
Unite l’olio di semi [4] e quello di oliva [5] e mescolate ancora con la forchetta per ottenere un composto bricioloso [6].
In ultimo aggiungete l’acqua [7] e impastate con le mani [8] fino a formare un panetto compatto e omogeneo [9].
Stendete il panetto con un mattarello su una spianatoia leggermente infarinata fino a uno spessore di mezzo centimetro [10], poi ritagliate i biscotti utilizzando uno stampino a forma di albero di Natale [11]. Impastate nuovamente gli scarti per ricavare altri biscotti e adagiateli su una leccarda foderata con carta forno. Guarnite ogni biscotto con una spezia diversa oppure con un mix di spezie varie [12].
Una volta pronti [13], cuocete i biscotti in forno ventilato preriscaldato a 180° per circa 25 minuti, finché non risulteranno leggermente dorati [14]. Lasciate intiepidire e servite i vostri biscotti salati di Natale [15]!