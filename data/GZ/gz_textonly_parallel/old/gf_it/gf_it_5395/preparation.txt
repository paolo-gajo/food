Per realizzare i tramezzini delle feste iniziate a preparare il patè di pomodori secchi: in un mixer versate i pomodori sgocciolati e date un primo giro di lame per sminuzzarli [1] poi versate poco alla volta il loro olio di conservazione [2] e proseguite a frullarli finché non otterrete un composto cremoso. Occupatevi della maionese: Ponete i tuorli in una ciotola dai bordi alti [3]
salate e pepate a vostro piacimento [4]. Versate l’aceto [5] e incominciate a lavorare gli ingredienti con uno sbattitore elettrico. Mentre state montando le uova, versate anche l’olio di semi a filo molto lentamente [6];
dovrete mescolare sempre nello stesso senso fino ad ottenere una salsa densa. Dividete la salsa ottenuta in due ciotole [7] e aromatizzatene una con il curry [8]e mescolate con un cucchiaio per amalgamare la salsa [9].
Intanto lavate e spuntate le zucchine poi tagliate a strisce sottili 2 mm nel senso della lunghezza [10] e grigliatele [11]. Prendete le fette di pane e adagiatele su un tagliere [12]
per farcirle diversamente l’una dall’altra con la maionese al curry, la maionese classica [13], il patè di pomodori secchi [14], il patè di olive nere [15],
il formaggio spalmabile, il caprino [16], se volete potete spalmare con le creme anche le fette di pane che userete per richiudere i tramezzini. Tagliate a fette la mozzarella [17] e la provola. Completate la farcitura: adagiate le fettine di salmone affumicato sul tramezzino con la maionese al curry, il prosciutto sulla maionese classica, le fettine di mozzarella sul patè di pomodori secchi, la provola sul patè di olive, la bresaola sul formaggio spalmabile e per finire le zucchine grigliate e tagliate a metà sul caprino [18].
Richiudete i tramezzini con le fette di pane [19] e tagliateli a metà in diagonale [20] per ottenere dei triangolini. I tramezzini delle feste sono pronti per essere gustati [21]!