E’ il dolce al formaggio più conosciuto al mondo, amato per il suo tipico mix di consistenze da assaporare boccone dopo boccone: parliamo naturalmente della tradizionale cheesecake! Tre strati gustosi da reinventare ogni volta in una nuova ricetta golosa, lasciandosi ispirare dalla fantasia e dagli abbinamenti culinari più amati: dalla cheesecake alle fragole in primavera o quella alla zucca in autunno, senza dimenticare gli evergreen adatti a tutte le stagioni, come la cheesecake al cioccolato. Un tripudio di cioccolato e cacao che gusterete nella friabile base biscottata e nella morbida e squisita crema. Per finire qualche ciuffetto di panna per decorare secondo il proprio estro o la propria golosità!