Per preparare l’hummus iniziate sbucciando lo spicchio d'aglio [1], dividetelo a metà per togliere l'anima interna e procedete tritandolo molto finemente [2]. Quindi prendete il ciuffo di prezzemolo, sciacquatelo, asciugatelo e tritate anch'esso finemente [3]. 
Procedete preparando la tahina (potete anche utilizzare quella in commercio se preferite): versate i semi di sesamo in una padella antiaderente [4] e tostate i semi a fuoco dolce per 2-3 minuti [5]. Poi trasferiteli nell’apposita suribachi (la tipica ciotola giapponese) [6] e utilizzate il surikogi per mescolare e pestare i semi di sesamo tostati. Se non avete questi strumenti, potete utilizzate un mixer.
Iniziate a pestare e solo dopo qualche istante aggiungete l'olio di sesamo a filo [7], un pizzico di sale, l'acqua calda [9] e continuate a mescolare. Se preferite una tahina più densa potete aggiungere altro sesamo tostato, se più liquida aggiungete altro olio di semi o acqua calda. 
Poi unite i ceci precotti, scolati dal liquido di conservazione [10] e continuate a mescolare e pestare. Spremete il succo di mezzo limone [11] e unite l'aglio, del prezzemolo tritato, salate e pepate [12] nuovamente e mescolate ancora. 
Una volta pronto l'humms, potete aromatizzare ancora con prezzemolo fresco, paprika affumicata [13] e ancora un filo d'olio di semi [14], quindi il vostro hummus è pronto [15]! Servitelo come antipasto insieme a fragranti bruschette di pane o per una cena a tema mediorentale con pane azimo o arabo leggermente tostato in forno!