Per preparare la torta moderna come prima cosa realizzate la pasta biscotto al pistacchio: in una ciotola versate le uova [1] e lo zucchero [2]. Montate il tutto con le fruste elettriche [3] 
fino a che non avrete ottenuto una consistenza gonfia e spumosa [4]. Setacciate l'amido di mais all'interno [5] e incorporatelo alle uova mescolando con una frusta dal basso verso l'alto [6]. 
Aggiungete poi la farina di pistacchi [7] e trasferite su una leccarda foderata con carta forno [8]. Stendetela con una spatolina fino ad ottenere uno spessore di circa 1 cm [9]; non dovrete ricoprire l'intera teglia. Cuocete in forno statico preriscaldato a 180° per 15 minuti. 
Una volta cotta, sfornate e lasciate raffreddare [10]. Quindi coppate con un cerchio da 18 cm di diametro [11] e capovolgete il vostro disco su un vassoietto [12]. 
Passate poi a preparare i due strati di cioccolato fondente: tritatelo finemente [1] e dividetelo in due ciotole, mettendone 140 g in una e 70 g nell'altra [2]. Fondete a bagnomaria o nel microonde la quantità maggiore di cioccolato sino a raggiungere i 45° [3]. 
Unite poi i 70 g di cioccolato [4] e mescolate fino a raggiungere la temperatura di 31° [5]. Dividete adesso il cioccolato su due placche foderate con carta forno. Rapidamente stendetelo con una spatolina [6]
fino ad ottenere un quadrato di circa 20 cm, molto sottile [7]. Fate la stessa operazione anche per la seconda placca. Lasciate cristallizzare a temperatura ambiente. Quando si sarà solidificato, coppatelo con un disco da 18 cm (8-9): otterrete due dischi di cioccolato, da conservare in frigorifero fino al momento dell'utilizzo. 
Preparate ora il gelée ai lamponi: versate nel bicchiere di un mixer i lamponi, lo zucchero [1] e frullate il tutto con un mixer ad immersione [2], aggiungendo anche l'acqua [3]. Ammollate i fogli di gelatina in acqua fredda. 
Setacciate la salsa per eliminare i semini [4]. Quando la gelatina sarà morbida, strizzatela leggermente e trasferitela in un pentolino [5], aggiungete 5 cucchiai di salsa ai lamponi [6]
e ponete sul fuoco, mescolando, fino a che non si sarà sciolta [7]. Versate il composto nella salsa rimanente [8] e frullate di nuovo con il mixer ad immersione [9]. 
Ponete un anello da 18 cm su un vassoio foderato con carta forno [10] e versate il gelèe di lamponi all'interno (10-11), poi lasciate raffreddare in frigorifero per circa 30 minuti fino a che non sarà completamente solidificato [12]. 
A questo punto occupatevi della mousse: tritate grossolanamente il cioccolato fondente [1] e trasferitelo in una ciotola. Versate 200 g di panna in un pentolino e scaldatela fino a raggiungere il bollore [2]. Versatene un po' nella ciotola con il cioccolato [3]
e mescolate [4], poi proseguite versando lentamente la panna [5] e mescolando di continuo fino a che avrete ottenuto un composto liscio e il cioccolato si sarà sciolto completamente [6]. 
Montate a neve la panna [7] e unitela poco per volta alla ganache [8], mescolando delicatamente dal basso verso l'alto, facendo attenzione a non smontare il composto [9]. 
A questo punto avete tutto quello che vi occorre per comporre il dolce: sistemate un disco da 24 cm su un vassoio foderato con carta forno e foderate i bordi con una striscia di acetato. Disponete il disco di pasta biscotto all'interno [1] e metà della mousse al cioccolato [2]. Spargetela su tutta la superficie [3] e riponete in frigorifero a rassodare per 10-15 minuti. La mousse restante tenetela da parte ben coperta, ma a temperatura ambiente. 
Adagiate sopra uno dei due dischi di cioccolato [4]. Riprendete il gelée ai lamponi dal frigo e utilizzando un coltellino staccatelo dal disco [5]. Posizionatelo poi sopra al cioccolato [6] 
e adagiate sopra il secondo disco di cioccolato [7]. Ultimate con la mousse rimasta [8] e livellatela per bene [9]. A questo punto trasferite la torta in freezer per un'ora e mezza. 
Pochi minuti prima di estrarre la torta dal freezer preparate la glassa: tritate il cioccolato [10], poi versate il latte e il glucosio in un pentolino [11] e portate a bollore. Abbassate al minimo la fiamma e versate il cioccolato all'interno [12].
Mescolate sino a completo scioglimento [13] e frullate con un frullatore a immersione [14]. A questo punto tirate via l'anello [15]
e la striscia d'acetato [16]. Trasferite poi la torta su una gratella posizionata su un vassoio [17] e versate la glassa sopra [18]; in questo modo quella in eccesso colerà sotto la torta. 
Lasciate cristallizzare in frigorifero per 10 minuti [19], poi decoratela con lamponi freschi e granella di pistacchi. Conservate in frigorifero fino al momento di servire [21]. 