Volete sorprendere un amico o una persona cara con un dolce nel giorno del suo compleanno? Con la torta moderna ci riuscirete sicuramente! Un dessert elegante e raffinato per stare al passo con la pasticceria dei nostri giorni. La sua estetica minimalista custodisce una varietà di gusti e consistenze all'interno... preparatevi ad un momento di estrema golosità! Alla base troverete un disco di pasta biscotto al pistacchio, subito dopo una morbida mousse al cioccolato, intervallata da una sottilissima sfoglia di cioccolato e un gelée ai lamponi. La dolcezza del cioccolato verrà contrastata dall'acidità dei frutti rossi per un equilibrio unico che soddisferà anche i palati più esigenti! A completare il tutto ci sarà una lucidissima glassa che resterà morbida anche dopo qualche ora in frigorifero, e una decorazione semplice ed essenziale! Scoprite anche la nostra torta golosa, con mousse al cioccolato! 