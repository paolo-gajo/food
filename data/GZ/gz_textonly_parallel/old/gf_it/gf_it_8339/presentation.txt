Cosa rende i cannelloni ricotta e spinaci così irresistibili? La loro genuina semplicità? L’equilibrio tra pasta fresca fatta in casa e morbido ripieno? La crosticina dorata di deliziosa besciamella? O forse il loro profumo di casa, di pranzo della domenica come una volta? Ci abbiamo pensato un bel po’, ma non siamo riusciti a trovare una risposta sola: sono tutti ingredienti ugualmente preziosi, che fanno di questa ricetta un classico intramontabile della cucina italiana, amatissimo da grandi e piccoli. Perfetto per i menù vegetariani o per le occasioni più importanti, così come la variante estiva alle melanzane. E per concludere in bellezza un pranzo in famiglia, potrete portare in tavola una deliziosa crostata morbida con crema!