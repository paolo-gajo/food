Per preparare il pane alla zucca cominciate pulendo quest'ultima: privatela dei semi e dei filamenti interni e tagliatela a spicchi, ed eliminate anche la buccia [1]. Ponete sul fuoco una pentola con acqua e profumate con il rosmarino [4]. Adagiate nel cestello per la cottura a vapore gli spicchi di zucca [3],
coprite con il coperchio [4]. Portate a cottura la zucca: ci vorranno circa 30 minuti, dovrà risultare morbida e soda [5] – potete verificarne la consistenza con i rebbi di una forchetta. Passate la polpa cotta con uno schiacciapatate [6] in modo da ottenerne una purea.
In una planetaria setacciate la farina [7] poi unite la purea di zucca [8], il lievito [9]
e il malto [10]. Inserite il gancio e azionate la planetaria a bassa velocità, e aggiungete l'acqua a filo, è importante che questa sia a temperatura ambiente [11]. Continuate ad impastare, aumentando la velocità, per almeno 10 minuti. Quando l’impasto risulterà incordato, potrete aggiungere il sale [12]: non aggiungetelo prima, perché se inserito troppo presto inibirebbe la lievitazione dell’impasto.
Fate assorbire il sale continuando ad impastare per 2 minuti, poi unite l’olio a filo [13] e lasciate assorbire anch’esso: ci vorranno circa 3 minuti. Trasferite l’impasto sul piano da lavoro [14], stendetelo leggermente e procedete con le pieghe: ripiegate i lembi laterali [15]
E poi quelli superiore e inferiore, come per fare un fagotto [16]. Sigillate per formare una palla [17] e ponetela a lievitare all’interno di una ciotola capiente. Coprite con della pellicola [18]
e lasciate lievitare l’impasto per almeno 3 ore in un luogo tiepido (per esempio il forno spento con la luce accesa), finché non raddoppierà di volume [19]. Infarinate leggermente il piano da lavoro e versateci l’impasto lievitato [20]. Eseguite nuovamente le 4 pieghe di forza [21],
formate come prima una palla ben sigillata [22] e ponetela sulla teglia coperta di carta da forno. Lasciate lievitare per ancora 1 ora [23] quindi, con un coltellino ben affilato o con un taglierino, praticate 8 tagli sulla superficie dell’impasto [24], per renderlo simile ad una vera zucca.
Vaporizzate un po’ d’acqua sulla superficie del pane per renderla umida [25], e distribuite i semi di zucca all’interno dei solchi che avete intagliato [26]. Cuocete adesso il pane in forno statico preriscaldato a 200°, sul fondo del quale avrete posto una teglia con dell’acqua, per i primi venti minuti: l’acqua formerà all’interno del forno l’umidità necessaria per la corretta lievitazione. Trascorsi i primi 20 minuti, togliete la teglia d’acqua, abbassate la temperatura a 190° e cuocete il pane per altri 35 minuti circa. Lasciatate raffreddare il vostro pana alla zucca [27] prima di gustarlo!