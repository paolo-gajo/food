Quando il riso incontra uno degli ingredienti più famosi della tradizione siciliana dà vita ad un piatto che sprigiona tutti i sapori del meridione. Le melanzane sono l’involucro ideale per contenere questo delizioso risotto che nasconde un cuore filante di scamorza da scoprire assaggio dopo assaggio. Che siano farcite con carne, verdure, pasta o riso, le verdure ripiene sono uno di quei piatti d’altri tempi che fanno riaffiorare alla nostra mente i momenti dell’infanzia e i pranzi delle nonne. Realizzate anche voi queste melanzane ripiene di riso con cuore filante e servitele per un pranzo domenicale, riuscirete a riunire tutta la famiglia in un lampo!