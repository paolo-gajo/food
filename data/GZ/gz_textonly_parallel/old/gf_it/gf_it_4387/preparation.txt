Per preparare la zuppa di piselli spezzati iniziate mettendo a mollo i piselli spezzati in abbondante acqua fredda e lasciateli per almeno 3 ore. Tritate finemente la carota, il sedano e la cipolla e metteteli a soffriggere con l'aglio nell’olio extravergine di oliva in un tegame capiente [1]. Fateli rosolare per circa 10 minuti e poi aggiungete la pancetta a cubetti [2] (se preferite potete aggiungere la pancetta in un’unica fetta) e fatela ben rosolare. Sciacquate bene i piselli sotto l’acqua corrente fredda [3]
e aggiungeteli nel tegame [4], mescolate per insaporirli e poi coprite i piselli con il brodo vegetale caldo [5]. Coprite la zuppa [6] e portatela a cottura a fuoco basso (dovrà sobbollire leggermente) fino a che i piselli saranno ben teneri e inizieranno a disfarsi, ci vorranno circa 60 minuti. Se volete, per ottenere un piatto più sostanzioso, potete aggiungere alla zuppa della pasta (ditaloni, spaghetti spezzati etc.) o del riso!