Le lasagne al ragù bianco e zucchine sono un primo piatto succulento, un’alternativa gustosa alle tradizionali lasagne al ragù che faranno gola a tutti. Morbidi rettangoli di sfoglia grezza di pasta all’uovo racchiudono una farcitura dai sapori irresistibili: bocconcini di salsiccia rosolati si alternano a fettine di zucchine grigliate, il tutto avvolto in una morbida crema al parmigiano che con il suo gusto deciso darà carattere al piatto. Seguite la nostra ricetta delle lasagne al ragù bianco e zucchine per realizzare un piatto originale per le vostre occasioni speciali!