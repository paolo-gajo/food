Palme, spiagge bianche e un mare blu che si confonde con il cielo! Chi non ha mai sognato i Tropici? Quegli scenari mozzafiato delle località balneari più famose al mondo in cui rifugiarsi per vacanze di completo relax! Oggi vogliamo trasportarvi in uno di questi angoli di paradiso terrestre! Basterà chiudere gli occhi e assaporare un piatto estivo dal gusto tropicale: l'insalata di riso mango e ananas! Una rivisitazione del grande classico della cucina estiva insieme ad una coloratissima e genuina dadolata di frutta esotica e il sogno caraibico sarà direttamente nel vostro piatto! Dopo qualche ora di frigorifero quest’insalata di riso, mango e ananas sarà fredda al punto giusto e potrete così combattere le alte temperature estive gustando un ricco piatto, decisamente fresco!