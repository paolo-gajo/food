Avete voglia di un contorno assolutamente facile e sfizioso da preparare con la zucca? Abbiamo l’idea che fa per voi! Affettate una dolce e delicata zucca, cospargetela con delle mandorle e dei semi di zucca, aggiungete un soffio di paprika per darle carattere e infine irrorate il tutto con un dressing a base di olio, salvia e prezzemolo.  Nella nostra redazione è uno dei contorni più amati grazie alla sua semplicità. Non nascondiamo la nostra passione per le lasagne con la zucca e altre preparazioni a base di questo prezioso ortaggio della stagione ferdda. Ma se avete della carne o del pesce e non sapete con che cosa accompagnare o più semplicemente siete alla ricerca di una ricetta con la zucca che faccia furore a tavola, non vi resta che affidarvi alla nostra idea del giorno: zucca al forno. E… buon contorno a tutti!Cerchi un altro contorno con la zucca? Prova anche zucca e patate al forno! 