Vi state chiedendo quale sia il modo migliore per gustare un filetto di tonno fresco? Dagli spiedini di tonno al filetto in crosta  oppure come condimento per la pasta, sono tante le ricette stuzzicanti che esaltano il sapore unico di questo pesce dalle teneri carni rosate. Oggi arricchiamo la scelta con la tagliata di tonno con pesto di menta, una pietanza tanto semplice quanto sfiziosa, accompagnata da un aromatico e fresco pesto di menta che aggiunge una nota di colore e gusto alla preparazione. Genuina e prelibata, la tagliata di tonno con pesto di menta è perfetta per chi ama assaporare il tonno appena scottato. Un secondo piatto facilmente abbinabile magari ad una insalata di pasta senza glutine in versione molto fresca e profumata grazie al mix di feta e speck!Portare in tavola un secondo piatto di pesce raffinato e dal tocco gourmet non è mai stato così facile!