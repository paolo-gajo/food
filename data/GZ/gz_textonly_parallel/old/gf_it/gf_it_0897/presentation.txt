Voglia di freschezza, di merende golose da condividere! Una dolce soluzione a questo desiderio è la torta fredda al limone che unisce la freschezza dell'agrume alla voluttuosità di una morbida crema allo yogurt e panna. Il massimo della goduria a portata di cucchiaino con aggiunta di una decorazione di cioccolato bianco sbriciolato per esaltare ancora di più la golosità di questa torta fredda che vi accompagnerà per tutta l'estate! Perfetta anche per un buffet, un compleanno o semplicemente come fine pasto, la torta fredda al limone vi conquisterà al primo assaggio.