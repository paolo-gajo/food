Per realizzare la torta sandwich iniziate a preparare il pan brioche: sciogliete il lievito disidratato nel latte (in alternativa potete utilizzare 12 g di lievito di birra fresco) [1], a parte in un’altra ciotolina sciogliete il sale nell’acqua [2]. In una planetaria dotata di frusta K versate le farine setacciate, lo zucchero semolato [3],
il latte nel quale avete sciolto il lievito [4], le uova sbattute [5] e azionate la planetaria per amalgamare gli ingredienti, a filo versate anche l’acqua con il sale [6]. A questo punto sostituite la frusta K con il gancio per impastare il composto e unite il burro un pezzetto alla volta.
Quando l’impasto risulterà compatto e ben amalgamato, trasferitelo su una spianatoia, dategli la forma di una palla e ponetelo in una ciotola di vetro, coprite il panetto con la pellicola trasparente [7] e lasciatelo lievitare per un’ora e mezza nel forno spento con la luce accesa. Trascorso il tempo di riposo l'impasto avrà raddoppiato il volume [8] modellate il panetto per dargli una forma cilindrica e ponetelo in uno stampo a cassetta imburrato e rivestito con carta da forno. Spennellate la superficie con l’uovo sbattuto [9] e riponetelo a lievitare ancora per mezz'ora in forno spento con la luce accesa.
Al termine della lievitazione [10], cuocete il pan brioche al farro in forno statico già caldo a 180° per 40 minuti (o in forno ventilato a 160° per circa 30 minuti). A cottura ultimata sfornate il pan brioche e lasciatelo raffreddare [11]. Occupatevi della farcitura della torta: ponete il mascarpone in una ciotola, ammorbidite la gelatina in acqua fredda per 10 minuti [12],
Con una frusta elettrica montate la panna a neve ben ferma [13] e incorporatela al mascarpone [14]. Strizzate la gelatina che nel frattempo si è ammorbidita e scioglietela in 50 ml di panna tiepida [15].
Ora unite anche la gelatina sciolta nella panna [16], salate pepate, aromatizzate con la noce moscata e condite con un filo di olio di oliva [17] e dividete a metà la crema ponendola in due ciotole separate. Aromatizzate una delle due creme con lo zafferano [18]
e mescolate per amalgamare l'aroma [19], tenete da parte in frigorifero la ciotola con l'altra metà della crema [20], servirà per ricoprire la torta. In una padella ampia scaldate un filo di olio poi aggiungete i piselli [21] e fateli saltare fino ad ammorbidirli, lasciateli poi raffreddare.
Pulite i gamberi sgusciateli e tenete da parte il carapace [22]. Preparate la bagna per il pan brioche: in un tegame ponete uno spicchio di aglio [23], versate i carapaci, sfumate con il vino bianco e poi unite un litro di acqua [24], cuocete il fumetto a fuoco basso per almeno 30 minuti poi spegnete il fuoco e filtrate il brodo ottenuto e lasciatelo raffreddare.
In una padella ponete a scaldare un filo di olio e quando sarà ben caldo fate saltare i gamberi per qualche minuto (25-26) e poi lasciateli raffreddare. Tutto è pronto per comporre la torta sandwich: tagliate il pan brioche a fette spesse circa 1 cm [27],
eliminate la crosta [28] e poi dividetele a metà ricavando dei rettangoli con i quali rivestire l’interno dello stampo, il fondo e tutto il bordo. Prendete uno stampo per zuccotto del diametro di 21,5 cm, imburratelo e rivestitelo internamente con dei triangoli di carta da forno. Ponete le fette di pan brioche sul fondo dello stampo e su tutto il bordo [29], Spennellate il pan brioche con il fumetto di pesce [30]
Ora versate i piselli cotti nella crema al mascarpone con lo zafferano [31], avendo cura di tenere da parte un paio di cucchiai di piselli che serviranno per la guarnizione, e mescolate con un cucchiaio di legno. Farcite con la crema di mascarpone e piselli [32], richiudete la superficie con le fette di pan brioche, spennellate nuovamente con il fumetto di pesce [33] e riponete in frigorifero a rassodare per almeno 1 ora.
Trascorso questo tempo sformate la torta su un piatto da portata [34], spalmate su tutta la superficie con la crema al mascarpone messa da parte [35], stendete la crema con una spatola. Ora iniziate a guarnire la base con i semi di papavero, uno strato di gamberetti, uno di aneto [36],
poi applicate delle roselline ottenute con le fettine di salmone affumicato, ponete i piselli aiutandovi con una pinza da cucina [37], due di gamberetti, poi ancora uno di roselline di salmone e terminate ponendo delle fettine di tonno affumicato [38] sulla superficie. Terminate guarnendo gli spazi vuoti con altri piselli [39]. La vostra torta sandwich è pronta per essere servita.