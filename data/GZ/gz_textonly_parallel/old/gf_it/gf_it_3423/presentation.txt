Le feste sono alle porte e come ogni anno sulle tavole faranno capolino i piatti della tradizione, uno di questi è il classico panettone gastronomico. Noi quest’anno vi proponiamo un’alternativa per stupire amici e parenti con un antipasto scenografico dai sapori stuzzicanti: la torta sandwich, un morbido involucro di pan brioche farcito con una saporita crema al mascarpone arricchita con piselli e avvolto da strati di gamberetti saltati in padella e roselline di salmone e tonno affumicati. I sapori tipici delle feste vengono proposti in una veste nuova, accattivante e gustosa, da servire a spicchi. Il procedimento è un po’ laborioso ma il risultato vi ripagherà: un antipasto sfizioso che sorprenderà tutti i vostri ospiti e li conquisterà al primo assaggio!