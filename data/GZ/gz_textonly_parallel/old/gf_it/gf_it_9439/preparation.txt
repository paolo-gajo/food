Per realizzare i quindim brasiliani spremete il succo del lime [1], ponete la farina di cocco in una ciotola, unite il latte condensato [2] e mescolate con una spatola per amalgamare gli ingredienti [3].
Dividete gli albumi dai tuorli [4] e incorporate questi ultimi al composto [5]. Versate anche il succo di lime [6] e il latte di cocco. mescolate con una spatola il composto per amalgamare gli ingredienti
poi coprite con la pellicola trasparente [7] e lasciate riposare per 15 minuti. Intanto imburrate uno stampo da cupcake [8] e spolverizzatelo con lo zucchero semolato [9] e inseritelo all’interno di una teglia più larga, servirà per la cottura a bagnomaria.
Riprendete l’impasto e versate per ultimo il latte di cocco [10], mescolate per amalgamare gli ingredienti e poi versate il composto nello stampo aiutandovi con un mestolo [11]. Scaldate dell’acqua in un pentolino [12]
e versatela nella teglia larga [13] contenente lo stampo, l’acqua deve coprire per due terzi gli stampini. Cuocete in forno statico preriscaldato a 180° per 40 minuti (o forno ventilato a 160° per 30 minuti). A cottura ultimata sfornate i vostri quindim [14] e lasciateli raffreddare prima di sformarli, rovesciando lo stampo su un vassoio. I quindim brasiliani sono pronti per essere gustati [15].