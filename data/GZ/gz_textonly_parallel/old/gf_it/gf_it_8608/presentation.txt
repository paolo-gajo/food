In tutte le vetrine delle pasticcerie e nelle migliori sale da thè i biscotti esse non possono proprio mancare! A base di una pasta frolla montata realizzata ad opera d'arte, questi pasticcini sono croccantini all'esterno e si sciolgono in bocca al primo morso. Vi attireranno sin da subito... ve ne innamorerete a prima vista, ma un grande dubbio vi assalirà appena ne prenderete uno. Sceglierete di mangiare prima la golosa parte intinta nel cioccolato fondente o la terrete fino all'ultimo per conservare in bocca tutto il suo sapore? Noi vi spieghiamo come fare i biscotti esse, ma questa dura scelta spetta a voi! 