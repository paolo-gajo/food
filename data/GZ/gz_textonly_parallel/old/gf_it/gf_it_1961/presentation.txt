Il semifreddo al caramello salato è un dessert al cucchiaio fresco al sapore di caramello. Invitante nell’aspetto e goloso, il semifreddo conquisterà i vostri ospiti al primo assaggio con il gusto unico dato da una leggera nota sapida che contrasta piacevolmente con la dolcezza del caramello. In questa preparazione si incontrano consistenze diverse: la crema morbida e il biscotto croccante insaporiti entrambi dalla deliziosa salsa al caramello. Il suo aspetto scenografico rende il semifreddo al caramello salato un raffinato ed elegante fine pasto, non vi resta che provarlo per assaporarlo in tutta la sua bontà.