Per realizzare il semifreddo al caramello salato iniziate dalla preparazione del biscotto: in un mixer ponete la farina setacciata, il burro freddo a pezzetti [1], un pizzico di sale e lo zucchero di canna [2]. Azionate le lame per pochi istanti, il tempo necessario per ottenere un composto sabbioso, trasferitelo in una ciotola e versate la salsa al caramello [3],
impastate a mano per raccogliere tutti gli ingredienti [4] quando avrete ottenuto un composto compatto, trasferitelo su una spianatoia, dategli la forma di un panetto, ricopritelo con la pellicola trasparente [5] e lasciatelo riposare in frigorifero per circa 30 minuti, finché non sarà ben sodo. Trascorso questo tempo stendete l’impasto con il mattarello sulla spianatoia leggermente infarinata, creando una sfoglia spessa circa mezzo centimetro [6].
Ora ritagliate 12 biscotti rettangolari che misurino circa 11 x 4 cm, [7] ( avendo cura di tenere da parte il restante impasto) e poneteli su una teglia rivestita con carta da forno [8] e cuocete i biscotti in forno preriscaldato statico a 170° per 25 minuti (o in forno ventilato a 160° per 15 minuti). A cottura ultimata sfornate i biscotti e lasciateli raffreddare [9].
Riprendete l’impasto avanzato, ponetelo nel mixer[10] per tritarlo grossolanamente [11], trasferite il composto su una teglia rivestita con carta da forno e cuocete a 170° per 20 minuti minuti il tempo necessario per rendere croccanti le briciole creando un crumble, sfornatelo e lasciatelo raffreddare [12].
Ora occupatevi della crema e iniziate dalla preparazione della meringa: In un pentolino dal fondo pesante, versate lo zucchero, aggiungete l'acqua [13] scaldate a fuoco basso per sciogliere lo zucchero mescolando; quando si sarà formato lo sciroppo e comincerà a bollire, immergetevi l’apposito termometro [14], che vi indicherà la temperatura da raggiungere, cioè 120°C. Nel frattempo, cominciate a montare gli albumi con una planetaria munita di frusta a media velocità, gli albumi devono essere già ben montati [15] quando lo sciroppo arriverà a 120°C.
Quando lo sciroppo avrà raggiunto la temperatura sopra indicata, versatelo a filo negli albumi [16], continuando a montare con le fruste fino al completo raffreddamento della meringa [17]. Intanto in una ciotola ponete il mascarpone, incorporate la salsa al caramello [18] e un pizzico di sale, mescolando con una spatola
poi unite anche la meringa raffreddata [19]. A parte in una planetaria munita di frusta o con uno sbattitore elettrico montate a neve la panna fresca liquida [20] per poi incorporarla alla crema delicatamente per non smontarla [21],
la crema è pronta [22] potete comporre il semifreddo. Prendete uno stampo da plumcake che misuri 26x12 cm on un bordo alto circa 7 cm, distribuite sul fondo uno strato di crema [23] poi ricoprite la crema adagiando sopra i biscotti uno accanto all’altro [24]
proseguite con un altro strato di crema , livellate bene la superficie con la spatola [25] e terminate con i biscotti [26]. Ricoprite il dolce con la pellicola trasparente [27]e ponetelo in freezer a rassodare per almeno due ore.
Trascorso il tempo di riposo il vostro semifreddo sarà pronto, per servirlo, rovesciatelo su un piatto da portata e guarnitelo con la salsa al caramello e il crumble (28-29), ora non vi resta che gustare il vostro semifreddo al caramello salato [30]!