Per preparare i krapfen, iniziate a sciogliere il lievito di birra in mezzo bicchiere di latte intiepidito, che avrete prelevato dai 250 g totali [1] e unite 10 g di miele. Versate lo zucchero semolato all'interno del latte rimasto [3],
aggiungete i semini prelevati dalla bacca di vaniglia [4], il sale [5], i tuorli [6]
e l'uovo intero [7]. Sbattete tutto con una forchetta [8]. Nel frattempo setacciate le farine e versatele in planetaria dotata di frusta a foglia [9].
Unite la buccia grattugiata di un limone non trattato [10], azionate la macchina a velocità bassa e unite poco alla volta il composto di latte, lievito e miele [11] e quando si sarà incorporato proseguite con il composto di latte, zucchero e uova [12]. Lavorate bene tutti gli ingredienti a velocità inizialmente bassa, poi passate a una velocità media.
Quando l'impasto sarà omogeno, unite un pezzetto alla volta il burro ammorbidito [13]. Lasciate che si inglobi il primo pezzetto prima di aggiungere il successivo [14]. Lavorate l’impasto fino a che diventerà liscio ed elastico [15].
Trasferite l’impasto su un piano di lavoro leggermente infarinato [16], lavoratelo giusto il tempo di dargli una forma sferica [17] per poi riporlo in una ciotola leggermente infarinata, e coprite con pellicola [18]. Lasciate lievitare per almeno 2 ore o finchè l’impasto non avrà triplicato di volume.
Trascorso il tempo di lievitazione [19], trasferite l'impasto su un piano di lavoro leggermente infarinato. Attendete circa 10 minuti e stendetelo leggermente con un mattarello fino a formare un rettangolo spesso circa 2 cm [20]. Ora è il momento di dare le pieghe: ripiegate verso l'interno uno dei lati più corti [21]
in modo tale che ripiegando anche l'altro lato questo risulti a filo con la prima piegatura [22]. Lasciate riposare per 5 minuti coprendo con un canovaccio per non far seccare l’impasto. Trascorsi i 5 minuti, ruotate e stendete nuovamente l’impasto con il mattarello dandogli sempre una forma rettangolare. Applicate altre due pieghe come fatto in precedenza, iniziando dall'altro lembo questa volta [24]
e richiudendo come in precedenza per far aderire a filo la piegatura (25-26). Fate riposare il panetto ottenuto per altri 5 minuti avendo cura di coprirlo nuovamente con il canovaccio. Trascorso il tempo del secondo riposo, stendete sulla spianatoia il panetto con il mattarello fino ad uno spessore di circa 1 cm [27]. Lasciate di nuovo a riposare l’impasto steso per circa 10 minuti
prima di coppare, perché l’impasto tende a ritirarsi. Utilizzando un coppapasta del diametro di 6 cm ritagliate dei dischi di pasta [28]. Con queste dosi otterrete circa 25 krapfen. Trasferite i krapfen su un vassoio con carta forno, coprite con pellicola e lasciate lievitare ancora per 1 ora [30].
Trascorso il tempo di lievitazione friggete uno o massimo due krapfen alla volta in olio già caldo ad una temperatura di 170° (da misurare con termometro da cucina) [31]. Girate il krapfen dopo 1-2 minuti (verificate che la parte a contatto con l'olio sia dorata) per una cottura uniforme [32]. Scolate i krapfen su un foglio di carta assorbente [33].
Quando avrete terminato di friggere tutti i krapfen farciteli con confettura di albicocche o con le vostre confetture o creme preferite [34]. Spolverizzate con zucchero a velo [35] prima di servire i vostri krapfen [36].