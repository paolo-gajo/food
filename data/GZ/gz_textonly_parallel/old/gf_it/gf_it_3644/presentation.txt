Una volta nella vita vi sarà capitato di assaggiare le madeleine, i dolcetti preferiti di Proust! Oggi vi sveliamo una versione molto originale: le madeleine salate. Una sfiziosissima rivisitazione dei famosi dolcetti francesi che accompagnano il caffè del pomeriggio. Ispirati proprio da questa piccola coccola abbiamo deciso di mandare avanti le lancette e spostarci all'ora dell'apertivo. Le madeleine salate sono realizzate con uva e Grana Padano DOP, sono perfette per uno sfizioso antipasto. La dolcezza dell'uva si sposa perfettamente con le note sapide e avvolgenti del Grana Padano DOP. Del resto lo sapevano i contadini, lo sottoscriviamo noi e sicuramente l'approverete anche voi: il formaggio con la frutta ci sta benissimo!