Amanti delle polpette fatevi avanti, oggi non potete proprio lasciarvi sfuggire la nostra nuova ricetta! Le polpette tricolore sono ottime nei giorni di festa o quando si vuole portare in tavola qualcosa di davvero sfizioso. Un tris di polpette che richiama i colori della bandiera italiana per soddisfare i gusti di tutti! Con questa ricetta vi proponiamo: le polpettine di carne, colorate da pomodoro concentrato, le polpette di pollo e delle deliziose polpettine di zucchine e patate, arricchite da granella di pistacchi. Le polpette tricolore sono un piatto che unisce davvero tutti! 