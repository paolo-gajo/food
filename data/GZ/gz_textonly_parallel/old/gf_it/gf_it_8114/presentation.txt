L' erbazzone o scarpazzone (in dialetto scarpazoun), è una torta salata la cui ricetta è una tipica specialità gastronomica reggiana. Nasce come pietanza di umile origine contadina, poiché prevedeva l'utilizzo di semplici erbe dell'orto disponibili in vari momenti della stagione che venivano impreziosite dalla pasta ed insaporite dal lardo e dagli aromi. Anticamente veniva cotto in uno stampo rotondo di rame chiamato "al sol", nel forno del pane, e tutta la comunità reggiana faceva a gara per realizzare il migliore. Nella nostra ricetta abbiamo realizzato un ripieno con bietole, cipollotti, parmigiano reggiano e pancetta affumicata, il tutto racchiuso da uno strato di pasta. Provate la nostra versione di questo piatto rustico e nutriente e non ve ne pentirete!