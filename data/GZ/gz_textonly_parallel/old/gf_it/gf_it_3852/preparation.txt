Per preparare la ciambella di pane ai formaggi versate in una ciotola la semola [1], la farina, il lievito di birra secco [2], il sale fino [3]
e l'acqua a temperatura ambiente [4]. Impastate brevemente con le mani [5], poi trasferite sul piano da lavoro e impastate a mano per una decina di minuti. Non servirà aggiungere altra farina. Basterà continuare a lavorare l’impasto fintanto che diventerà liscio e non più appiccicoso [6].
Formate una palla e riponete in ciotola [7], coprite con pellicola [8] e lasciate lievitare a temperatura ambiente per 1 ora. Quando il tempo di lievitazione sarà giunto quasi al termine, riducete a fettine sia l'Edamer che la scamorza. Riprendere l’impasto [9],
trasferitelo sul piano di lavoro spolverizzato con un po' di semola. Rigiratelo e spolverizzate con un altro po' di semola. Schiacciate leggermente l’impasto [10] e stendetelo delicatamente con un matterello, per creare una sorta di rettangolo [11]. Farcite con i due formaggi [12],
quindi arrotolate l’impasto [13] fino ad ottenere un salsicciotto. Sigillate bene la chiusura ai lati [14] e le estremità [15].
Coprite con un canovaccio [16] e lasciate riposare per 10 minuti. A questo punto riprendete il salsicciotto, spolverizzate ancora leggermente con la semola, quindi tiratelo e schiacciandolo delicatamente con le mani per allungarlo [17], dovrà essere lungo circa 50 cm. Torcete il salsicciotto [18].
Per dare la forma a ciambella e creare più facilmente un buco nel mezzo, potete aiutarvi con un barattolo. Intorno avvolgete il salsicciotto e poi sigillate le estremità [19]. Sfilate il barattolo, trasferite la ciambella su una teglia leggermente cosparsa di semola, coprite con un canovaccio [20] e lasciate lievitare ancora per circa 45-50 minuti [21].
Una volta terminata l'ultima fase di lievitazione [22], cuocete la ciambella di pane ai formaggi in forno statico preriscaldato a 210° per 25-30 minuti. A cottura terminata [23], sfornate [24], lasciate intiepidire e servite la vostra ciambella di pane ai formaggi!