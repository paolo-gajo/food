Iniziate arrostendo i peperoni: poneteli su di un foglio di carta da forno e infornateli in forno caldo a 250° per circa 20 minuti, rigirandoli di tanto in tanto. Quando i peperoni saranno ben arrostiti poneteli ancora caldi in un sacchetto di plastica [1] per alimenti, in modo da facilitarvi l’operazione della spellatura. Chiudete per bene il sacchetto e lasciate “sudare” il peperone per almeno 10 minuti dopodiché potrete spellarli, eliminando il picciolo e i filamenti bianchi, e poi ridurli in filetti larghi circa 3 cm [2]. Tagliate la scamorza lucana in bastoncini larghi 3 cm [3]
e avvolgetevi intorno i filetti di peperone [4] formando dei piccoli involtini che andrete poi a chiudere con uno stuzzicadenti. Ungete una piccola pirofila con dell’olio di oliva [5], ponetevi gli involtini e cospargeteli con l’aglio che avrete precedentemente tritato, il pangrattato [6], il pecorino e un po’ di origano. Irrorate ancora con poco olio di oliva e infornate gli involtini per 10 minuti a 200°C, fino a che la scamorza non si sarà sciolta. Terminate la ricetta ponendo ogni involtino su di una Schiacciata “La Bottega di Olivia&Marino”e servite gli stuzzichini ancora caldi!