Per realizzare i soufflé di ricotta al limone con salsa di limone e cannella per prima cosa grattugiate la scorza dei limoni [1] e versatela in una ciotola (con il succo dei limoni potete preparare un'ottima limonata fresca magari aromatizzandola con foglioline di menta), aggiungete la ricotta [2], lo zucchero, [3]
l'amido di mais [4] e 75 g di tuorli [5] (siate precisissimi con queste dosi); lavorate il tutto con le fruste elettriche a velocità media [6],
finché non avrete ottenuto una crema liscia [7]. Versate 130 g di albumi in una ciotola perfettamente pulita (anche per la dose di albumi, abbiate cura di pesare esattamente queste grammature) [8] e montateli a neve fermissima con le fruste elettriche perfettamente pulite e impostate a velocità media [9].
Con una marisa, incorporate poco per volta gli albumi al composto di tuorli e ricotta ottenuto precedentemente e amalgamate delicatamente il tutto dall'alto verso il basso [10]. Trasferite il composto per i soufflé in quattro cocotte di ceramica della capacità di 150 g ciascuna con un diametro di 8,5 cm, imburrate leggermente [11] e riempitele [12] fino ad esaurire il composto.
Una volta riempite [13] fatele riposare in frigo per qualche istante e nel frattempo riempite una pirofila d’acqua e ponetela in forno statico preriscaldato a 200°, in modo tale che l’acqua risulti ben calda prima di procedere alla cottura a bagnomaria (la pirofila dovrà contenere le 4 cocotte). Passate alla salsa di accompagnamento: in un pentolino versate 200 g di panna fresca, insieme alle stecche di cannella e portatela a bollore. Una volta arrivata a bollore, spegnete il fuoco e coprite il pentolino con della pellicola trasparente [15] o con un coperchio, in modo da lasciare in infusione le stecche di cannella. 
In una ciotola versate la fecola di patate e lo zucchero [16], quindi eliminate dalla panna scaldata in precedenza le stecche di cannella [17]; versate la panna aromatizzata nella ciotola con zucchero e fecola [18].
Mescolate con la frusta per amalgamare [19], poi trasferite il composto in un pentolino [20] e, a fiamma bassa aiutandovi con una marisa, mescolate il tutto finché non si sarà tutto addensato [21].
Una volta addensato trasferite il composto in una ciotola [22] e incorporate poco per volta i restanti 200 g di panna fresca [23]: mescolate con la frusta per ottenere una salsa liscia, aromatizzate con la scorza di un limone [24]
e tenete da parte [25]. Intanto infornate i soufflé cuocendoli a bagnomaria, nella pirofila con l'acqua scaldata in precedenza, in forno statico preriscaldato a 200° per circa 20 minuti. A cottura ultimata sfornate i soufflé di ricotta al limone con salsa di limone e cannella e serviteli subito (26-27).