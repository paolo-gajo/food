Per preparare i crostoni al formaggio, per prima cosa tagliate il pane a fette dello spessore di 1,5 cm [1]. Trasferite le fette di pane su una leccarda foderata con carta forno e spalmatele di burro [2], poi tostatele in forno statico preriscaldato a 200° per circa 4 minuti. Nel frattempo tagliate a cubetti sia l’Edam che l’Emmental [3].
Versate il formaggio in un mixer [4], poi aggiungete il Grana Padano DOP grattugiato [5] e il pepe [6].
Unite anche la panna [7] e frullate per ottenere un composto omogeneo [8]. Tritate al coltello gli aghi di rosmarino [9].
Riprendete le fette di pane tostato e spalmatele con la crema di formaggio [10], poi guarnite col rosmarino tritato [11]. Infornate nuovamente nel forno caldo, abbassate la temperatura a 180° e cuocete per circa 10 minuti. I vostri crostoni al formaggio sono pronti per essere gustati [12]!