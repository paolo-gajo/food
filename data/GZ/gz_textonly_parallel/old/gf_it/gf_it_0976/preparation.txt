Per preparare le sarde in saor iniziate sbucciando le cipolle, poi tagliatele a metà e lasciatele in ammollo in acqua fredda per circa 30 minuti [1]. Ammollate l’uva passa in acqua tiepida. Prendete le sarde (se fosse necessario pulitele eliminando la testa e la lisca centrale e aprendole a libro, vedi qui come fare) e infarinatele bene [2] da entrambi i lati [3],
scuotetele per eliminare la farina in eccesso e friggetele in abbondante olio di semi [4]. Poi scolatele [5] e ponetele su un foglio di carta assorbente per eliminare l’olio in eccesso [6], infine salatele.
Tagliate le cipolle in fettine sottili e mettetele ad appassire a fuoco basso [7] (per circa 20/30 minuti) in un ampio tegame con l’olio extravergine d’oliva; trascorso questo tempo alzate il fuoco, salate, aggiungete lo zucchero e l’aceto di vino bianco [8], lasciatelo sfumare, proseguite la cottura per alcuni minuti e spegnete il fuoco. Ponete quindi in una terrina uno strato di sarde fritte [9],
poi coprite con delle cipolle [10], poi una manciata di uvetta e pinoli [11], componete in questo modo altri due strati [12], fino a finire gli ingredienti. Terminate con abbondanti cipolle, pinoli, uvetta, 2 foglie di alloro e pepe rosa in grani.Lasciate riposare in un luogo fresco per almeno 24 ore prima di gustare le sarde in saor!