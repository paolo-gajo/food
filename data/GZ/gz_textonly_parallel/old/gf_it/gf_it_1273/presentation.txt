Le vongole alla pescatora sono un gustoso piatto di pesce, molto veloce da preparare, tipico della cucina tradizionale delle Marche: i pescatori delle coste marchigiane cucinavano così le vongole appena pescate. Le vongole sono cotte in padella, sfumate con il vino bianco e insaporite dal prezzemolo e dall’aglio. Le vongole alla pescatora sono ideali da servire come secondo piatto oppure come antipasto per una cena a base di pesce!