Per preparare le vongole alla pescatora, lavate le vongole veraci, scartando quelle con i gusci rotti e mettetele in una ciotola d’acqua con una manciate di sale grosso [1] per farle spurgare. Muovete con le mani le vongole una contro l’altra in modo che eliminino tutta la sabbia possibile e lasciatele in ammollo per 1-2 ore. Durante questo tempo cambiate l’acqua e il sale grosso e ripetete l'operazione finchè l’acqua nella ciotola non risulterà chiara e pulita del tutto [2]. Per abbreviare i tempi, potete anche sciacquare le vongole sotto acqua corrente e batteterle su di un tagliere di legno con il taglio rivolto verso il basso: se la vongola è pulita può essere cotta, se fuorisce della sabbia la vogola è da scartare. Ponete in una padella 4 cucchiai di olio extravergine [3]
e soffriggete gli spicchi d’aglio, sbucciati e schiacciati [4]. Scolate le vongole e aggiungetele in padella [5], bagnate con il vino [6] e proseguite la cottura, a fuoco medio, per un paio di minuti finché il vino sarà completamente evaporato.
Coprite con il coperchio e cuocete per altri 2 minuti [7]. Quando tutte le vongole saranno bene aperte aggiungete una spolverata di prezzemolo tritato [8], fatele saltare un paio di volte e le vostre vongole alla pescatora [9] saranno pronte per essere servite!