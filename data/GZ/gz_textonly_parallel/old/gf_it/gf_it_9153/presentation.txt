Il dolce più famoso di Verona, un must delle vetrine delle migliori pasticcerie della città. Parliamo della torta russa, una specialità tipica di Verona composta da un guscio di sfoglia ripieno e profumato di mandorle e amaretti. Il risultato è una torta alta e soffice, ideale da servire per il pranzo della domenica o magari come dolce pensiero da portare a casa di amici o parenti. Sembra che questo dolce sia stato realizzato da un pasticcere innamorato di una donna russa dai meravigliosi occhi azzurri: questo spiegherebbe l'origine del nome di questa torta. Sicuramente esistono tante altre leggende legate alla torta russa di Verona, tutte da raccontare davanti ad una golosa fetta di questo storico dolce.