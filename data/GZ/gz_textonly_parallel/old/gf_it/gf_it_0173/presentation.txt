Il termine “cordon bleu” si riferisce ad un piatto a base di cotoletta di pollo o tacchino ripiena di prosciutto e formaggio. Oggi vi proponiamo una variante del cordon bleu classico a base di melanzane, in questa ricetta le fettine di carne sono sostituite da fette di melanzane che racchiudono un gustoso ripieno di prosciutto e provola affumicata, profumato al basilico. Il cordon bleu di melanzane viene avvolto da una doppia panatura di farina e pangrattato che crea con la frittura un involucro croccante e saporito. Realizzerete un secondo piatto prelibato adatto anche  ai vostri bambini: basterà infatti cuocere i cordon bleu di melanzane al forno per renderli più leggeri.Con i cordon bleu di melanzane porterete in tavola un piatto sfizioso da accompagnare con fresche insalate.