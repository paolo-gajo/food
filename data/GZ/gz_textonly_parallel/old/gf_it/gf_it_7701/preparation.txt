Per realizzare i cannoli di Grana ripieni per prima cosa grattugiate il Grana Padano con la grattugia a maglie strette [1], prendete una leccarda, adagiate sopra un foglio di carta da forno e distribuite 15 g di Grana [2] e stendetelo con il dorso di un cucchiaio in un disco ovalizzato di 10 cm circa [3].
Cuocete la cialda di Grana, una alla volta, in forno statico preriscaldato a 200° per 5-7 minuti circa, fino a quando il formaggio non sarà diventato dorato. A cottura ultimata sfornate la cialda [4] trasferite il foglio di carta da forno su un piano di lavoro e adagiate sopra un cannello per cannoli [5], quindi arrotolatela ancora calda ripiegando la carta forno per aiutarvi a staccare la cialda inizialmente [6]
Arrotolate tutta la cialda attorno allo stampino [7] per creare i classici cannoli [8], pressando delicatamente per sigillare le due estremità. Quindi adagiateli su una gratella [9] e lasciateli raffreddare.
Ora occupatevi della farcitura: setacciate la ricotta attraverso un colino [10], aromatizzatela con la scorza del limone [11] e condite con sale, pepe [12],
olio di oliva [13], l’erba cipolla tagliata a pezzettini [14] e per finire unite anche la granella di pistacchi [15], mescolate la crema per amalgamarla.
Trasferite la crema di ricotta in una sac-à-poche con bocchetta liscia [16]. Prendete i cannoli e sfilate delicatamente il cannello [17], quindi farciteli spremendo all’interno la crema di ricotta da un'estremità [18] e dall'altra.
Proseguite in questo modo fino a realizzare 10 cannoli di Grana [19]. Per concludere condite le due estremità con la granella di pistacchi [20] e di nocciole. I cannoli di Grana ripieni sono pronti per essere gustati [21].