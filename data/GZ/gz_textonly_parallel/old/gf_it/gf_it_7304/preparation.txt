Per realizzare le focaccine ai fiocchi d’avena per prima cosa procuratevi una madia di legno ponendo al di sotto un canovaccio umido, così che rimanga ben salda sul piano [1]. Versate le farine e il lievito [2] e mescolate con un cucchiaio di legno per amalgamarli tra loro. Aggiungete l’acqua a filo [3]
continuando a mescolare [4]. Quando la massa diventerà più consistente e l’acqua risulterà assorbita continuate ad impastare per alcuni minuti utilizzando il mestolo, fino a quando l’impasto non si avvolgerà intorno ad esso, ormai incordato. Unite quindi il sale [5] e una volta assorbito mettete anche l’olio [6].
Fate assorbire nuovamente [7] e lasciate riposare l’impasto a temperatura ambiente per 10-15 minuti coperto con un canovaccio [8]. Trascorso questo primo riposo con le mani oliate formate 4 pieghe di rinforzo [9]; in questa prima fase l’impasto sarà ancora molto idratato e le pieghe saranno solo accennate, ma non c’è da preoccuparsi.
Coprite di nuovo l’impasto con un panno e lasciate passare altri 10-15 minuti, quindi ripetete l’operazione effettuando 4 pieghe: stavolta l’impasto risponderà con più facilità alle pieghe [10]. Coprite e fate riposare altri 10-15 minuti, trascorsi i quali ripetete l’operazione e inserite i fiocchi d’avena [11], aiutatevi con un tarocco per fare le pieghe fino ad assorbimento dei fiocchi di avena [12].
Una volta date le pieghe oliate una ciotola [13], versate qui l’impasto [14] coprite con un pellicola o con un panno [15] e mettete a riposare a temperatura ambiente in un luogo senza spifferi (come il forno spento) per almeno 3 ore.
Trascorso il tempo di riposo, l’impasto sarà all’incirca raddoppiato [16]: trasferitelo sulla spianatoia infarinata [17], aiutandovi con un tarocco a spatola, dategli 4 pieghe [18]
e lasciatelo rilassare per una decina di minuti coperto con un canovaccio [19]. Utilizzate quindi un tarocco da taglio per ricavare dall’impasto 12 pezzi da circa 70 g ciascuno [20]. Date a ogni pezzo 4 pieghe di rinforzo [21]
e formate le vostre palline [22], disponendole ben distanziate su 2 teglie ricoperte di carta forno e spolverizzate di farina [23]. Coprite con un canovaccio [24] e fate lievitare ancora 1 ora a temperatura costante (potete porle nel forno spento).
Preparate la salamoia per la superficie: in un bicchiere alto versate l’acqua [25], l’olio [26] e il sale, emulsionate con il mixer ad immersione (27-28) oppure sbattete i liquidi con una forchetta.
Ungendovi le dita nella salamoia schiacciate delicatamente le palline [29], per formare le focaccine. Lasciate riposare ancora mezzora, poi imprimete ancora qualche ditata sulla superficie, distribuite la restante salamoia per riempire i solchi [30] 
e cospargete con i fiocchi d’avena [31] e i fiocchi di sale. Infornate nel ripiano medio del forno preriscaldato in modalità statica a 220° e cuocete per 22 minuti. Dopo la cottura [32] lasciate intiepidire e poi gustate le vostre focaccine ai fiocchi d’avena [33].