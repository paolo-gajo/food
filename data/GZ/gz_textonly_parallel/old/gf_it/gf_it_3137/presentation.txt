I bastoncini di pollo con salsa alla senape e miele sono un’idea simpatica e originale per una cena informale tra amici. Sono molto facili e veloci da realizzare: vengono resi croccanti da un’impanatura a base di mandorle e dal prezzemolo che arricchisce in colore questi appetitosi bastoncini di pollo fritti. Tuffati nella salsa, acquistano un gusto inconfondibile, grazie ad un equilibrato mix di sapori: la senape di digione, dal gusto deciso è di origine antichissima, la senape bianca più delicata, la maionese e miele. I bastoncini di pollo con salsa alla senape si prestano per essere uno sfizioso aperitivo o un modo per presentare in maniera invitante il pollo come seconda pietanza. I bastoncini di pollo con salsa alla senape consquisteranno tutti, anche i più piccoli!