Patate e melanzane sono due degli ortaggi più amati, così abbiamo scelto di utilizzarli per preparare un contorno rustico e saporito! Le melanzane al forno con patate sono l'accompagnamento perfetto per molti piatti a base di carne, da quelli più semplici come il polpettone di pollo a quelli più elaborati come l’arrosto di maiale in porchetta, ma potrebbe anche diventare un gustoso secondo vegetariano. L’aggiunta del formaggio verso la fine aggiungerà quell’effetto filante a cui nessuno sa resistere e neanche i più restii potranno dire di no alle vostre melanzane al forno con patate!