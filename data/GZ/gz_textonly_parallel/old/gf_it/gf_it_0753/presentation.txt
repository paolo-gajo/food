Amanti delle polpette, correte a noi! Se non sapete resistere a questi dorati finger food, e ancor meno a quelli che custodiscono un voluttuoso cuore filante, abbiamo preparato per voi un’altra gustosissima variante da mangiare in un sol boccone… polpette di zucca! L’ortaggio simbolo di Halloween e dell’autunno si trasforma in una morbida purea da plasmare con le vostre mani per dare forma a sfiziose pepite da friggere o cuocere al forno. Servite insieme alle polpette di ceci o a quelle di cavolfiore e curcuma, le polpette di zucca saranno le ambite co-protagoniste di un invitante buffet vegetariano con cui potrete stupire tutti i vostri amici!