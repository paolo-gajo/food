La torta diplomatica è un vanto della pasticceria italiana, come altre preparazioni tipo le torte a base di pan di spagna o la millefoglie!La diplomatica si compone di strati di pasta sfoglia e uno strato di pan di Spagna, imbevuto di bagna per renderlo ancora più morbido, il tutto farcito con la deliziosa crema diplomatica, che nasce dall'unione tra crema pasticcera e crema chantilly. Non si conosce con certezza quale delle due preparazioni sia nata prima e quale delle due si sia legata indissolubilmente all'altra: alcuni riportano per esempio, che la torta così composta e farcita sia stata inviata come dono da un diplomatico del Ducato di Parma a Francesco Sforza, Duca di Milano. La torta diplomatica può essere preparata sia in forma rettangolare oppure in forma rotonda e può essere portata a tavola intera o già divisa in piccole porzioni regolari.In questo ultimo caso, otterrete dei mini diplomatici, una piccola bontà sempre presente nei vassoi dei pasticcini mignon.