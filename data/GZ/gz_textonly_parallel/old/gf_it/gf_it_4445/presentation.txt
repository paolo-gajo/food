Le linguine agli scampi sono in vetta tra le ricette più tradizionali delle festività natalizie e per celebrare le occasioni più importanti. Il loro sapore, che ben si sposa anche con il cognac, è per i palati davvero sopraffini che ne apprezzeranno sicuramente il gusto delicato, fresco e con leggerissime note tendenti al dolce. Ma anche i palati curiosi si appassioneranno moltissimo alla ricetta delle linguine agli scampi anche per variare un po' rispetto alle versioni con crema di zucchine o con crema di scampi e gamberi. Un primo piatto davvero molto elegante e bello da vedere ma soprattutto saporito specialmente grazie a una particolarissima, quanto indispensabile, tecnica di cucina: il fumetto di crostacei. Quest'ultimo infatti è un vero e proprio barbatrucco perché invece di buttare via gli scarti degli scampi saranno utilizzati per ottenere un condimento saporito che arricchirà il vostro sugo. 