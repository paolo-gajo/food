Per preparare i biscotti ai fichi come prima cosa realizzate la pasta frolla. Versate nella ciotola di una planetaria il burro morbido tagliato a cubetti [1], un pizzico di sale [2] e la scorza di mezzo limone [3]. Lavorate con la frusta a foglia per qualche istante,
poi, sempre con la planetaria in azione, aggiungete lo zucchero a velo [4]. Aspettate circa 1 minuto, fino a che sarà completamente assorbito e unite anche la farina setacciata [5]. Aggiungete il lievito in polvere [6]
e in ultimo l'uovo sbattuto [7]. Lavorate il tutto, fino ad ottenere un impasto omogeneo [8]. Trasferite poi il composto, aiutandovi con un leccapentole, su un foglio di pellicola che avrete posizionato sul piano di lavoro [9].
Dategli la forma di un panetto e avvolgetelo completamente, in modo da non lasciare parti scoperte, quindi riponete in frigorifero a rassodare per almeno 2 ore [10]. Nel frattempo occupatevi del ripieno ai fichi. Per prima cosa sbucciateli [11], trasferiteli in una ciotola e schiacciateli con una forchetta [12]. Dovrete ottenerne 260 grammi.
Aggiungete lo zucchero di canna [13], la scorza di mezzo limone [14] e lavorate il composto con la forchetta per amalgamare tutti gli ingredienti [15]. 
Versate il composto ottenuto in una padella [16] e lasciatelo cuocere per una decina di minuti [17]. Nel frattempo sbriciolate i biscotti a mano [18].
Trascorsi i 10 minuti di cottura, unite i biscotti al composto di fichi [19] e mescolate fino a farli amalgamare completamente [20]. Trasferite poi il tutto in una ciotola [21] e lasciate raffreddare prima a temperatura ambiente
e poi in frigorifero, coprendo con della pellicola solo in quest'ultima fase [22]. Dopo che la frolla avrà riposato trasferitela su un piano di lavoro leggermente infarinato [23] e stendetela fino ad ottenere uno spessore di circa 4 mm [24]. 
Dovrete ottenere un quadrato di 30x30 cm [25]. Tagliate poi 3 strisce larghe 10 cm e lunghe 30 cm [26]. Prelevate 1/3 del composto e posizionatelo sulla prima striscia [27] 
spargendolo bene, lasciando qualche cm dal bordo [28]. Ripiegate poi la striscia verso il centro da entrambi i lati [29] in modo da formare un filoncino ripieno [30]. Ripetete la stessa operazione anche per le altre due strisce di pasta. 
Aiutandovi con una spatola trasferite molto delicatamente i filoncini su un vassoio foderato con carta forno [31]. Riponete in freezer per 30 minuti. Poi riprendeteli e tagliateli a cubotti di circa 4 cm [32]. Trasferite su una leccarda foderata con carta forno, ben distanziati [33]
e cuocete in forno statico preriscaldato a 180° nel ripiano centrale per 20 minuti. Quando saranno dorati sfornate i biscotti [34], aspettate qualche minuto prima di trasferirli su una gratella. Fateli raffreddare completamente e spolverizzate con lo zucchero a velo [35], prima di servirli [36]. 