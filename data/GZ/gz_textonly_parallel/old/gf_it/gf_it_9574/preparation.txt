Per preparare la zuppa di cipolle ai 4 formaggi cominciate dalla pulizia delle cipolle. Noi abbiamo utilizzato quelle dorate, quelle bianche e quelle rosse. Cominciate da queste ultime, sbucciatele [1] e poi affettatele sottilmente [2]. Raccogliete in un recipiente e proseguite anche con le altre due varietà. Scalate una casseruola e lasciate sciogliere il burro profumando con la salvia [3].
Dopodiché aggiungete le cipolle [4] e mescolate, coprite con il coperchio e lasciatele stufare per circa mezzora a fuoco dolce [5]. A questo punto dovrete brasare le cipolle, quindi alzate la temperatura e aggiungete il sale e lo zucchero [6]
e non appena avranno preso un po’ di colore sfumatele con il vino bianco [7]. Bagnatele fino a coprire le cipolle con del brodo vegetale [8]; proseguite la cottura per ancora mezzora [9].
Nel frattempo affettate la baguette ottenendo delle fette spesse circa 1 cm [10], sistematele su una leccarda [11] e fatele tostare in forno caldo a 200° per circa 5 minuti [12].
Infine passate ai formaggi: affettate il langres [13], il boursault [14] e il resit brebis e il camebert [15].
A questo punto le cipolle dovrebbero essere pronte, trasferitele in una pirofila capiente il giusto e distribuite le fette di pane [16] poi iniziate a guarnirle con i formaggi [17] mescolandoli tra loro e creando di volta in volta accoppiate gustose [18].
Guarnite con un filo d’olio [19], un pizzico di pepe e delle foglioline di salvia [20] e grillate in forno per 7-8 minuti finché il formaggio non fonde e la superficie si dora un po’. Ecco pronta la vostra zuppa di cipolle ai 4 formaggi francesi: bon appetit [21]!