Per preparare gli spiedini di mare, inziate a pulire i totani: togliete i ciuffi e teneteli da parte [1], svuotate la sacca dalle interiora e pulitela bene. Aprite la sacca dei totani con un taglio centrale [2] e ricavatene dei pezzi rettangolari [3].
Se avete dei calamari interi puliteli seguendo il procedimento che trovate qui (Pulizia dei calamari). Tagliate i calamari a strisce larghe 1-2 cm [4] e pulite i gamberi eliminando la testa, il guscio e lasciando la coda [5]. Incidete, con un coltellino, il dorso di ogni gambero così da eliminare il filo nero all’interno. Tagliate i pomodorini a metà [6].
Ora componente gli spiedini: prendete una striscia di calamaro, infilzatela con uno spiedino e alternate le sue pieghe con i rettangoli di totano [7]. Ora proseguite con un pomodorino a metà e un gambero [8], ancora con una serie di calamaro e totano e terminate con un altro pomodoro a metà e un ciuffo di totano [9]. Proseguite così per tutti gli altri 7 spiedini.
Preparate la panatura: in una ciotola mescolate il pangrattato insieme al prezzemolo e l’aglio [11], spolverate di pepe e aggiungete un filo d’olio [11]. Passate gli spiedini nella panatura da entrambi i lati [12].
Cuocete gli spiedini in una padella con 2 cucchiai di olio extravergine [13] a fuoco vivace per 5-6 minuti. A metà cottura bagnate con il vino bianco [14] e girate gli spiedini, proseguite la cottura per altri 5 minuti e i vostri spiedini di mare saranno pronti!