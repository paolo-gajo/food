Per preparare i carciofi al gratin, cominciate dalla loro pulizia: togliete le foglie esterne [1] e tagliate il gambo; poi eliminate le punte [2]. Una volta puliti, passate la superficie dei carciofi con metà limone [3], affinché non anneriscano.
Fate lessare i carciofi in acqua bollente precedentemente salata [4], fino a che diventeranno teneri ma non sfatti. Una volta cotti, scolateli [5], fateli intiepidire e tagliateli a fettine [6].
Preparate il composto per gratinare: mescolate in una ciotola pangrattato, sale, pepe, prezzemolo tritato e il pecorino grattugiato e aggiungete due cucchiai di olio d'oliva extravergine [7]. Amalgamate bene gli ingredienti [8]. Preparate una pirofila (noi ne abbiamo usato due da 19x14 cm) e ungete il fondo con un cucchiaio scarso di olio [9].
Disponete le fettine di carciofi, sovrapponendole leggermente una all’altra [10]. Spolverizzate il composto di pangrattato sui carciofi, imn modo da ricoprirli tutti [11] e mettete i carciofi in forno a gratinare a 180° per 15-20 minuti, fino a quando sui carciofi non comparirà la classica crosticina dorata [12].