Voglia di sole, mare e freschezza. L'estate è tutto questo e molto di più...anche a tavola! Oggi vogliamo deliziarvi con una ricetta colorata e gustosa, una valida alternativa alla classica insalata: l'avocado ripieno. Nel guscio di questo sostanzioso frutto esotico troverete tanti ingredienti da gustare insieme, forchettata dopo forchettata: la cremosa polpa di avocado, il carnoso cuore di bue e teneri gamberi che sprigionano aromi di miele e agrumi. Se non sapete cosa portare in tavola con il gran caldo o più semplicemente avete voglia di sperimentare un’insalata stuzzicante, non vi resta che provare l’avocado ripieno!