Per preparare il McChicken Delicato cominciate dalla pastella. In una ciotola versate la farina, grattugiate la scorza di limone [1], unite il sale [2] e le spezie: timo, maggiorana e pepe bianco [3].
Versate l’acqua [4], la birra [5] e mescolate con una frusta [6],
facendo attenzione ad ottenere una pastella senza grumi [7]. Passate al pollo: snervatelo e dividetelo in due per la lunghezza [8], in questo modo avrete due filetti uguali [9].
Dividete questi due in quattro parti uguali [10] e passateli nella semola [11], poi nella pastella [12]
e infine nel pane macinato grossolanamente [13]. Assicuratevi che tutte le parti siano ben coperte dalla panatura [14] e man mano sistemate le cotolette su un vassoietto [15].
Passate alle zucchine. Dopo averle lavate, asciugate e spuntate [16] dividetele in due [17] e affettate a 3 mm di spessore per l senso della lunghezza [18].
Mettete in caldo una griglia insieme a un goccio d’olio [19]. Quando sarà ben calda disponete le fettine di zucchina, salate a piacere [20] e 2-3 minuti dopo potete girarle e cuocerle per qualche altro minuto [21].
Una volta cotte mettetele sul tagliere e tagliate a bastoncini spessi circa 2 mm [22]. Passate alla maionese. Per prima cosa sgocciolate i pomodori secchi e tagliateli a fettine sottili [23], quindi sminuzzate il più finemente possibile, quasi ad ottenere un battuto [24].
In una ciotola capiente versate il tuorlo e l’aceto di vino [25], azionate le fruste per qualche secondo e poi aggiungete l’olio a filo [26], è importante versarlo in questo modo affinché si possa ottenere una salsa perfetta [27].
Infine aggiungete il sale [28] e incorporate delicatamente i pomodori [29]. Adesso che c’è tutto occupatevi delle cotolette. Scaldate l’olio a 170°- 180°, vi consigliamo di misurare la temperatura con un termometro, e immergete i pezzi [30].
Trascorsi 2 minuti mettete su una leccarda 4 buns divisi a metà [31] e fateli tostare in forno, modalità grill, per 3-4 minuti [32]. Quando le cotolette saranno dorate perfettamente scolatele [33]
su carta assorbente [34]. E passate alla composizione. Sulla parte inferiore del panino sistemate la cotoletta [35], la fetta di Provolone [36],
le zucchine grigliate e tagliate [37] e infine versate una cucchiaiata di maionese sull’altra parte del panino [38]. Ricongiungete le due parti e il vostro primo McChicken Delicato è pronto, procedete così con tutti gli altri [39].