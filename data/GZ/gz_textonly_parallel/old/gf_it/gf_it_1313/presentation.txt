L’omelette con stracchino e prosciutto cotto è un secondo piatto (o piatto unico) davvero ricco e sfizioso. L'omelette, pietanza di origine francese a base di uova, racchiude fette di prosciutto cotto e stracchino a tocchetti che, grazie alla cottura in padella, diventa ancora più morbido e invitante. Un piatto assolutamente da provare per chi ama ripieni gustosi e appetitosi: sulla tavola andrà letteralmente a ruba!