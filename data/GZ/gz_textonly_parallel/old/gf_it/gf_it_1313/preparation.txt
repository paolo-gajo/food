Per preparare l’omelette con stracchino e prosciutto cotto mettete le uova in un recipiente e regolate di sale e pepe a piacere (1-2); sbattete le uova [3],
poi ponete sul fuoco una padella antiaderente per crepes del diametro di 26 cm insieme al burro a tocchetti [4]. Mentre il burro si scioglie, distribuitelo in maniera omogena con della carta da cucina [5], dopodiché versate metà dose di uova sbattute [6].
Fate cuocere per 3-4 minuti a fuoco moderato, quindi aggiungete le fettine di prosciutto [7] e lo stracchino a cubetti [8]. Fate cuocere nuovamente per qualche istante [9],
infine con l’aiuto di un coltello o di una spatola da cucina [10], ripiegate l’omelette a metà, chiudendola a libro [11]: con le nostre dosi dovrete ottenere due omelette con stracchino e prosciutto cotto [12] che potrete dividere in 4 porzioni e servire.