Le zucchine si trovano ormai tutto l’anno, ma con l’arrivo della bella stagione possiamo finalmente assaporarle al loro meglio! Ci siamo già divertiti a renderle protagoniste di stuzzicanti antipasti vegetariani, come il caviale di zucchine con crema di gorgonzola per esempio. Oggi vi proponiamo invece la schiacciata di zucchine, dall’aspetto un po’ più rustico ma dal sapore decisamente accattivante! Perché le zucchine al forno sono golose ma in questa veste di ricetta facile e veloce è davvero una prelibatezza! Potrete infatti reinventare quest'ortaggio delicato primaverile e trasformarlo in una gustosa torta salata farcita al formaggio… proprio come avevamo fatto per la crostata di patate! Una volta sfornata, potrete tagliare la schiacciata di zucchine a quadratini e offrirla ai vostri amici, magari in compagnia della schiacciata di patate o della versione classica alla toscana, così potranno servirsi tranquillamente con le mani mentre sorseggiano un fresco drink. Scommettiamo che anche i bambini ne andranno ghiotti? Se vi piace questa idea, scoprite anche altre ricette sfiziose per utilizzare le verdure in cucina!