La salsa cocktail, più nota in Italia come salsa rosa, è una salsa molto delicata e saporita a base di maionese e ketchup utilizzata in particolar modo come accompagnamento per il pesce ed i crostacei, l'intramontabile cocktail di gamberetti è infatti realizzato con questa salsa. Proprio per la sua delicatezza e il suo inconfondibile aroma di brandy, la salsa cocktail è molto apprezzata e molto usata per la preparazione di antipasti sfiziosi, ma può arricchire di gusto anche sandwich e panini. Al posto del ketchup potete provare anche la salsa rubra, ovvero salsa rossa, una salsa molto saporita a base di pomodori e verdure che di sicuro aggiungerà un tocco di bontà in più!