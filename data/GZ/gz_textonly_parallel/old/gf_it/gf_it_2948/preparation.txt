Per preparare la salsa cocktail cominciate dalla maionese. Nel bicchiere di un mixer versate il tuorlo insieme a sale, pepe [1] e al succo di limone filtrato [2] poi versate l’olio di semi a filo, molto lentamente, mentre tenete in funzione il frullatore ad immersione [3]. 
Dopo pochi istanti avrete ottenuto la maionese della giusta consistenza cremosa, passate quindi alla preparazione della salsa cocktail. Versate la maionese in una ciotola e aggiungete il ketchup [4], la worcestershire sauce [5], poi il brandy [6]. 
mescolate il tutto [7]. Infine incorporate qualche goccia di tabasco [8]. La salsa cocktail è pronta per essere servita [9].