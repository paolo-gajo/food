Per preparare i biscotti all'amarena come prima cosa realizzate il pan di Spagna. Versate le uova nella ciotola di una planetaria. Iniziate a lavorarle con la frusta e unite lo zucchero [1]. Montate il composto fino ad ottenere una massa gonfia e spumosa [2]. Ci vorranno circa 15 minuti. Nel frattempo imburrate e infarinate uno stampo da 22 cm. Quando le uova saranno ben montate staccate la ciotola dalle planetaria e setacciate direttamente all'interno sia la maizena [3] 
che la farina [4]. Mescolate con una spatola dal basso verso l'alto [5] con dei movimenti molto delicati per non smontare il composto. Quando avrete ottenuto un impasto uniforme [6]
versatelo all'interno dello stampo [7] e cuocete in forno statico preriscaldato a 180° per 25 minuti nel ripiano centrale. Fate sempre la prova dello stecchino prima di sfornare il dolce. Una volta cotto estraete il pan di Spagna dal forno [8], e facendo attenzione a non bruciarvi sformatelo subito e lasciatelo raffreddare completamente su una gratella [9]. 
Nel frattempo che il pan di Spagna si raffreddi realizzate la pasta frolla. Nella ciotola di una planetaria dotata di foglia versate il burro tagliato a cubetti e lo zucchero [1]. Lavorate il tutto fino ad ottenere un composto cremoso [2], poi unite l'albume [3] e aspettate che sia completamente assorbito, 
prima di aggiungere anche i tuorli [4]. Lavorate ancora per un paio di minuti fino a che saranno completamente assorbiti. Sempre con la planetaria in azione a velocità moderata versate anche la farina [5] e il sale [6]. 
Lavorate ancora fino ad ottenere un composto omogeneo [7]. A questo punto trasferite su un piano, dategli la forma di un panetto [8] e avvolgetelo nella pellicola [9]. Lasciate riposare in frigorifero per almeno 1 ora. 
Quando il pan di Spagna sarà completamente freddo e la frolla avrà quasi finito di rassodarsi in frigorifero potete iniziare a preparare il ripieno. Sbriciolate il pan di Spagna all'interno di una ciotola (1-2), ne serviranno 200 grammi. Unite poi il tuorlo [3], 
il cacao [4] e la confettura di amarene [5]. Impastate il tutto con le mani [6]
fino ad ottenere un composto omogeneo e morbido [7]. Trasferite poi su un foglio di carta forno che avrete posizionato sul piano di lavoro [8]. Utilizzando un tarocco date al composto una forma rettangolare da 32x7 cm [9] e riponete in frigorifero per 30 minuti. 
Quando la frolla avrà riposato riprendete il panetto e stendetelo su un piano leggermente infarinato [1], fino ad ottenere un quadrato dello spessore di circa mezzo centimetro, lungo un paio di centimetri in più rispetto al ripieno (circa 34 cm) [2]. Posizionate poi al centro del rettangolo il composto alle amarene [3], eliminate la carta forno
e utilizzando un tarocco pareggiate i bordi della frolla, in modo che i due lembi combaciando coprano la farcitura senza sovrapporsi (4-5). L'eccesso di pasta frolla potete congelarla avvolta in pellicola per realizzare dei biscotti. Quando avrete eliminato l'eccesso [6]
ripiegate i due lembi verso il centro [7] e con le dita pizzicate leggermente la pasta [8] per farli aderire perfettamente. Capovolgete poi su un vassoio foderato con carta forno [9] e riponete in frigorifero per almeno 10 minuti. 
In questi 10 minuti preparate anche la glassa. Versate l'albume in una ciotola e unite il succo di limone [1]. Iniziate poi a lavorare con le fruste elettriche aggiungendo lo zucchero a velo poco per volta [2] fino ad ottenere una glassa densa [3]. 
Riprendete poi il filone e con un coltello eliminate la parte di pasta senza ripieno [13]. Sistemate un po' di glassa al centro [14] e spargetela in modo da ricoprire l'intera superficie [15]. 
Una volta che avrete ricoperto completamente il filone [16] utilizzando uno stecchino create una cavità lungo tutto un lato a circa 1 cm dal bordo [17]. Fate la stessa cosa anche per l'altro lato. Create poi un conetto di carta forno e riempitelo con la confettura [18]. 
Utilizzatelo poi per riempire i solchi appena creati con lo stecchino (19-20). A questo punto non vi resta che tagliare dei biscotti larghi circa 3,5 cm [21].
Disponeteli man mano su una leccarda foderata con carta forno [22] e cuocete in forno statico preriscaldato a 175° nel ripiano centrale per 20-25 miuti. Sfornate i biscotti all'amarena [23] e lasciateli raffreddare prima di servirli [24]. 