Dopo il successo della torta 5 minuti, il dolce emiliano perfetto per chi ha poco tempo da dedicare in cucina, oggi vi proponiamo una ricetta simile in versione mini: i muffin 5 minuti! Questi morbidi tortini sono preparati con ingredienti semplici: farina, uova e burro e resi speciali dall'aggiunta di noci e mandorle. Pensate che meraviglia: potrete preparare questo impasto facile e veloce anche al mattino, prima di andare a lavoro. Non ci credete? Cronometro alla mano e ... tutti gli ingredienti nel mixer...basteranno realmente 5 minuti di preparazione! Quando saranno in forno, potrete dedicarvi ad altro... intanto in cucina si diffonderà un piacevole profumo di fragranze tostate che assieme al caffè vi darà un favoloso buongiorno. "Farsi prendere dai 5 minuti" non sarà mai stato così dolce! :)