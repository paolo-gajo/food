Per preparare il semifreddo al caffè come prima cosa versate il caffè in un pentolino, aggiungete lo zucchero [1], mescolatelo e portatelo a bollore, tenendo la temperatura sotto controllo. Nel frattempo trasferite i tuorli nella ciotola di una planetaria [2] e azionatela a velocità bassa solo quando lo sciroppo al caffè avrà quasi raggiunto la temperatura di 121° [3]. Non appena lo sciroppo sarà alla giusta temperatura (121°) e i tuorli saranno spumosi
versate il caffè a filo [4] e continuate a montare il tutto aumentando la velocità della macchina fino a che non avrete ottenuto una crema ben ferma e fino a quando il composto non si sarà raffreddato [5]. A questo punto montate la panna fresca [6], che non dovrà essere a neve ferma ma solo semimontata. 
Aggiungete poi il mascarpone [7] e mescolate con una spatola facendo dei movimenti rotatori dal basso verso l'alto [8] per non smontarla. Aggiungete poi ancheil composto al caffè [9]; 
e mescolate nuovamente sempre dal basso verso l'alto [10]. Non appena avrete ottenuto un composto omogeneo, trasferitelo all'interno di un sac-à-poche [11] e utilizzatelo per riempire i vostri bicchierini; 
otterrete 6 semifreddi con queste dosi [13]: andranno trasferiti in freezer per almeno 5 ore. Al momento di servirli estraeteli almeno con 10 minuti d'anticipo [14]. Montate della panna fresca [15] 
trasferitela in una sacca da pasticcere e tenete da parte per un momento [16]. Fondete il cioccolato fondente a bagnomaria facendo attenzione che l'acqua del pentolino non entri in contatto con il cioccolato del pentolino; una volta fuso fate intiepidire e utilizzatelo per guarnire i bicchierini (17-18). 
Decorate con un ciuffo di panna montata [19], un chicco di caffè [20] e servite il vostro semifreddo [21]! 