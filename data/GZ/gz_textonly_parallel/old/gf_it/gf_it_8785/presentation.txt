La torta morbida ricotta e pere è un dolce alto e soffice ideale per la prima colazione e la merenda. Una torta senza burro e senza olio; la componente "grassa" è data semplicemente dalla ricotta vaccina. La torta viene poi arricchita con abbondanti pere abate tagliate a pezzetti, che rendono questo dolce ancora più gustoso! Date un tocco in più alla torta morbida ricotta e pere aggiungendo nell'impasto 100 g di cioccolato fondente tritato o gocce di cioccolato fondente! E se siete amanti dell'abbinamento ricotta e pere, provate a realizzare la torta ricotta e pere del Maestro pasticcere Sal de Riso oppure la variante con cioccolato che trovate sul nostro sito!