Per realizzare la vellutata di patate e piselli con briciole di tonno mondate la cipolla e affettatela [1]. Versate un giro di olio in un tegame [2], aggiungete le cipolle e coprite con l’acqua [3].Stufate a fiamma moderata per 10 minuti, aggiungendo poca acqua al bisogno per non far asciugare le cipolle.
Pelate le patate [4] e tagliatele a tocchetti [5] e, una volta che le cipolle saranno stufate, aggiungete le patate [6]
Salate, pepate, aggiungete l’acqua fino a coprile [8] e cuocete per circa 30 minuti. Nel frattempo tagliate a pezzettini il pane [9].
Poi poneteli nella ciotola di un mixer, aggiungete 1 cucchiaio di oliva [10] e frullate [11]. Tostate le briciole di pane in una padella ben calda aromatizzando con il finocchietto selvatico [12];
una volta che il pane sarà dorato spegnete il fuoco e tenete da parte [13]. Nel frattempo le patate saranno cotte, aggiungete i piselli freschi e proseguite la cottura per altri 5 minuti [14]. Profumate con la maggiorana [15],
poi frullate tutto con il mixer a immersione [16] per ottenere una crema liscia e senza grumi [17]. Tenetela in caldo e intanto preparate il condimento: in una ciotolina ponete lo yogurt, aggiungete l’olio [18],
il sale, il pepe e mescolate per insaporire la salsa [19]. Tutto è pronto per comporre il piatto, setacciate attraverso un colino la vellutata [20] e distribuitela nei piatti. Guarnite con qualche cucchiaio di salsa di yogurt [21]
le briciole di pane [22] e terminate con i pezzi di tonno ben sgocciolati [23]. La vellutata di piselli e patate con briciole di tonno è pronta per essere servita [24].