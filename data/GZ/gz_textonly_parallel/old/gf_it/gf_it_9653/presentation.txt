Se per voi l’ora del tè è un rituale irrinunciabile, una dolce pausa da concedersi, quando è possibile, nel pieno rispetto della tradizione inglese, qui troverete una gustosa ricetta che arricchirà il cabaret delle delizie fatte in casa: gli amaretti al limone. Questi morbidi e profumati bocconcini sono una variante dei classici amaretti, contraddistinti da un intenso gusto agrumato che li rende perfetti da servire sia in inverno con tè o infusi dalle note speziate, che in estate per deliziare i vostri amici insieme a una bibita rinfrescante. La semplice preparazione non concederà nessuna scusa e la loro bontà vi conquisterà senza riserve!