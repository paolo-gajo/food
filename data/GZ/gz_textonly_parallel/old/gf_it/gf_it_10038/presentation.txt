Come trasformare pochi ingredienti in un antipasto raffinato? Se i protagonisiti sono i pregiati funghi porcini, la semplicità è la carta vincente. Noi pensiamo di avere proprio la ricetta giusta: la terrina di porcini. L’abbinamento di patate e funghi, si sa, è una garanzia di successo: delicati e saporiti, i porcini si sposano al gusto morbido e pieno delle patate, per dar vita ad uno sformato dal sapore sobrio e perfettamente equilibrato. Questo antipasto è ideale da servire a fette, decorato con un voluttuoso tocco di fonduta di Asiago. Delizierete i vostri amici con questa prelibatezza morbida e stuzzicante… e sarà subito magia per il palato!