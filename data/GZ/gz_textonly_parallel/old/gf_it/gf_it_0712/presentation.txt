L'estate si sta avvicinando e per prepararsi alla prova costume anche quest'anno bisogna fare qualche piccolo sacrificio! Ma questo non significa rinunciare ad un buon dessert! Lo yogomisù è un'alternativa molto più light del classico tiramisù ed in più ha una nota freschissima che lo rende perfetto per questa stagione! Niente uova, mascarpone e caffè... a rendere speciale questi graziosi vasetti saranno solamente yogurt, pochissima panna e tanti frutti di bosco. E se questo significa rinunciare a qualcosa noi siamo pronti a sacrificarci! Scopriamo insieme come preparare lo yogomisù!