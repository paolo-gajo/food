Per preparare la frittata di ceci iniziate dalle verdure. Pulite gli asparagi, togliete la parte legnosa [1] e con un pelapatate eliminate lo strato più esterno e coriaceo [2], otterrete così circa 350 g di asparagi. Infine tagliateli a rondelle di circa 1 cm [3]. 
Lavate il porro, eliminate le foglie più esterne, quindi tagliatelo a rondelle. Lavate il peperone, tagliate via la calotta e dividetelo a metà per il lungo, eliminate i semi all'interno [5] e tagliatelo a listarelle [6]. 
In una padella antiaderente con i bordi alti del diametro di 24 cm scaldate un filo di olio e versate gli asparagi [7], i peperoni [8] e il porro [9]. 
Insaporite con il timo [10], condite con sale e pepe e lasciate cuocere il tutto per 10 minuti a fuoco medio alto. Nel frattempo preparate la pastella. In una ciotola capiente versate la farina di ceci, la paprica [12] 
e il sale [13], versate a filo l’acqua [14] e la birra [15] mescolando con una frusta in modo che non si formino grumi. 
Versate anche 10 g di olio di oliva e mescolate bene [16] fino a ottenere un composto omogeneo [17] Trascorso i 10 minuti di cottura delle verdure versate la pastella direttamente in padella [18]. 
Mescolate [19], coprite con un coperchio [20] e cuocete a fuoco medio per circa 5-6 minuti. Trascorso questo tempo, togliete il coperchio [21].
Appoggiate sopra un piatto [22], capovolgete la frittata, poi fatela scivolare nella padella in modo che la parte ancora non cotta sia a contatto con il fondo. Cuocete anche l'altro lato per 5 minuti, sempre a fuoco medio con il coperchio. Togliete il coperchio e proseguite la cottura per altri 10 minuti a fuoco medio girando dall'altro lato a metà cottura [23]. Quando la frittata sarà cotta lasciatela riposare per circa 5 minuti, poi potrete portarla in tavola [24].