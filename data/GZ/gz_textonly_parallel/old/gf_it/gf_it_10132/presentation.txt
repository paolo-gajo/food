Le ossa di meringa sono dei dolcetti creati su misura per la festa di Halloween, la notte delle streghe. Per ottenere queste dolci ossa di meringa basterà preparare un composto fatto con albumi d’uovo montati a neve, zucchero a velo, vaniglia e un pizzico di sale, inserirlo in una tasca da pasticciere con bocchetta liscia e disegnare le ossa su un foglio di carta da forno. Se state organizzando una festa a tema, questi tenebrosi dolcetti non potranno mancare sulla vostra tavola!