Per preparare la torta golosa al cioccolato senza farina cominciate dall’impasto. Tagliate il burro a tocchetti, mettetelo in un pentolino e fatelo sciogliere a temperatura dolce [1]. Nel frattempo sminuzzate finemente il cioccolato fondente [2], raccoglietelo in una ciotola e non appena il burro è fuso versatelo nel recipiente [3].
Mescolate subito con una spatola affinché il cioccolato si fonda; tenetelo in disparte [4]. Nel frattempo separate le uova, a temperatura ambiente, in due ciotole capienti [5] e cominciate a sbattere gli albumi con circa la metà dello zucchero (75 g) [6]
utilizzando delle fruste elettriche (o la planetaria) [7]. Una volta che avrete ottenuto dei bianchi montati a lucido (quindi un po’ meno sodi rispetto a montarli a neve) spegnete le fruste [8] e, con le stesse, montate i tuorli con la restante parte di zucchero versandola un po’ per volta [9].
Dopo circa 3-4 minuti il composto risulterà chiaro e spumoso, spegnete le fruste [10] e unite il cioccolato ormai tiepido [11]. Mescolate con una spatola [12],
finché non avrete ottenuto un composto morbido e omogeneo [13] dopodiché aggiungete anche gli albumi [14]. Incorporateli con una spatola e facendo molta delicatezza, con movimenti dal basso verso l’alto [15].
Poi fate lo stesso con la farina di mandorle, meglio se sgranata con una forchetta per evitare i grumi (16-17) Imburrate uno stampo da 24 cm e spolverizzatelo con la fecola di patate o eventualmente rivestitelo con carta forno [18].
Trasferite il composto in uno stampo [19] e per livellare la superficie fate ruotare un paio di volte lo stampo tra le mani [20], infine cuocete in forno statico, già caldo a 180° per 50 minuti sul ripiano medio. Lasciate raffreddare completamente la torta prima di sformarla e capovolgerla direttamente sul piatto da portata, in modo che la parte superiore stia a contatto con il piatto. Non preoccupatevi, la torta tenderà ad abbassarsi nel mezzo, è normale a causa della mancanza della farina [21].
Nel frattempo tostate velocemente le lamelle di mandorla in padella e tenetele da parte [22]. Non appena il dolce sarà freddo occupatevi della ganache montata. Scaldate la panna fino a farle sfiorare il bollore [23] mentre sminuzzate finemente il cioccolato; raccoglietelo in una ciotola [24].
la panna a questo punto dovrebbe essere ben calda, quindi versatela sul cioccolato [25] e mescolate con una spatola [26] finché non si saranno compattati gli ingredienti [27].
Sistemate il recipiente in uno più grande con all’interno un po’ d’acqua fresca e dei cubetti di ghiaccio [28]. Azionate le fruste [29] e montate fino ad ottenere un composto chiaro e spumoso e dalla consistenza soffice [30].
Quindi spegnete le fruste e andate a rivestire la torta con la ganache montata [31]: sia in superficie [32] che intorno alla circonferenza [33].
Pulite il piatto [34] e poi guarnite con le lamelle di mandorla cospargendo la circonferenza dal lato superiore [35]. Ecco pronta la vostra torta golosa al cioccolato senza farina: buon appetito [36]!