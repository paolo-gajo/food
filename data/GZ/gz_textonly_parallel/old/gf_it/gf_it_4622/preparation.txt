Per realizzare il risotto coi broccoli per prima cosa preparate il brodo vegetale che vi servirà per cuocere il risotto occupatevi della pulizia dei broccoli: tagliate via le cimette [1] dividendo a metà quelle troppo grandi e sciacquatele sotto l’acqua corrente [2], poi pelate il gambo [3] per eliminare la parte esterna più coriacea
e tagliatelo a pezzettini [4]. Sciacquate anche il gambo a pezzetti sotto l’acqua corrente [5] e trasferitelo nel mixer [6]
fino a d ottenere un composto ben tritato [7]. Ora mondate lo scalogno e tritatelo al coltello [8], scaldate 30 g di olio di oliva in padella, poi unite lo scalogno [9] e lasciatelo stufare a fuoco dolce finché non si sarà ammorbidito, basteranno un paio di minuti.
Una volta che lo scalogno sarà ben stufato [10], versate i gambi tritati [11] e le cimette [12] e lasciate insaporire qualche istante, quindi spegnete il fuoco.
Ora occupatevi del riso: scaldate i restanti 20 g di olio in padella e versate il riso [13], tostate il riso per circa 5 minuti ( questo procedimento permette di impermeabilizzare il chicco e conferirgli maggiore tenuta di cottura. Si può fare anche a secco, direttamente in padella senza aggiunta di grassi). Una volta tostato il riso, sfumatelo con il vino bianco [14] e lasciate evaporare. A questo punto trasferite il riso nel tegame con i broccoli [15].
Proseguite la cottura del risotto per circa 20 minuti aggiungendo il brodo vegetale un mestolo alla volta [16], aspettando che sia ben assorbito il liquido prima di aggiungerne altro. Verso fine cottura salate [17] e pepate e quando il risotto sarà pronto, spegnete il fuoco e mantecate con il burro a pezzetti [18]
e il formaggio grattugiato [19]. Il risotto coi broccoli è pronto [20], servitelo ben caldo [21].