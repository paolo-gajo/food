Il risotto coi broccoli è un semplice e saporito primo piatto che vi coccolerà con gusto nella stagione invernale. Sano, genuino, colorato ma poco amato, il broccolo è da sempre uno degli ortaggi meno apprezzati in modo particolare dai bambini. Come fare quindi a renderlo più appetibile? Noi da sempre cerchiamo di proporvi piatti sfiziosi che hanno come protagonista questo ortaggio dal gusto deciso. Dalla pasta al pesto di broccoli alle orecchiette con broccoli e salsiccia, dai fagottini ai burger di broccoli, sono diversi gli accostamenti possibili per esaltare queste piccole cimette verdi dalla simpatica forma che ricorda la chioma di un albero in formato mignon. Volete provare a conquistare il cuore e il palato di grandi e piccini di casa con questo risotto dal tocco cremoso? Venite a scoprire la nostra ricetta!