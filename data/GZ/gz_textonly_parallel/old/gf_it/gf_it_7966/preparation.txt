Iniziate la preparazione degli stuzzichini pulendo gli asparagi seguendo le indicazioni che trovate qui (Scuola di cucina "pulire gli asparagi". Dopo cuocete asparagi utilizzando l'apposita "asparagiera" [1].Riempite l'asparagiera per circa 2/3 della capienza con dellâ€™acqua e fate cuocere [2] gli asparagi fino a quando risulteranno teneri. Le punte, rimaste fuori dall'acqua, dovranno cuocere con il solo vapore. A cottura ultimata passateli nel mixer [3], se necessario aggiungete un cucchiaino di olio per addensare la crema.
Aggiustate di sale e pepe e mettete da parte la crema ottenuta [4]. Fate rosolare leggermente uno spicchio di aglio in una padella insieme a due cucchiai di olio di oliva, aggiungete le capesante e cuocetele 1 minuto per ciascun lato [5], infine salatele. Intanto spremete il pompelmo e il limone e insaporite le capesante con il succo ottenuto [6]. A questo punto componete gli stuzzichini: prendete una sfoglia alle olive, ricopritela con un cucchiaino di crema di asparagi e adagiate sopra una capasanta, infine guarnite con la scorza grattugiata del pompelmo.