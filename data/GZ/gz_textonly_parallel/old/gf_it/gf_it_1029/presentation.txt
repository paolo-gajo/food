La pasta alla checca è una primo piatto tipico romano da gustare tiepido o freddo: la ricetta perfetta per la bella stagione, ricca dei sapori genuini del nostro Belpaese! Nella nostra versione, abbiamo voluto aggiungere alla pasta alla checca il tocco più ricco e cremoso della burrata, sostituendola alla mozzarella della ricetta classica: ma la scelta spetta a voi! Come molte ricette della tradizione romana (basti pensare agli spaghetti aglio e olio e alla mitica arrabbiata), la pasta alla checca è fatta con pochi e semplici ingredienti, ma combinati ad arte per ottenere il massimo del gusto: il suo sapore fresco e delicato conquisterà tutta la famiglia!