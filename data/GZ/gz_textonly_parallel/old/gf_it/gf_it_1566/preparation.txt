Per preparare l’insalata di cetrioli, per prima cosa mondate i cipollotti e tagliateli a falde molto sottili [1], poi trasferiteli in una ciotola riempita con acqua e ghiaccio [2]: in questo modo avranno un sapore meno pungente e rimarranno croccanti. Lavate e tagliate in quattro parti sia i pomodorini gialli [3]
che i pomodorini rossi [4]. Ora lavate i cetrioli e ricavate delle strisce lunghe e sottili con l’aiuto di un pelaverdure [5]; una volta raggiunta la parte centrale più ricca di semi, girate il cetriolo e ricavate delle fettine anche dal lato opposto. Infine tagliate il cuore del cetriolo rimasto a cubetti [6]. Vi serviranno circa 100 g di cetriolo a strisce per l’insalata e 150 g di cetriolo a cubetti per il dressing.
Versate i cubetti di cetriolo in un contenitore alto e stretto, salate e pepate, poi unite l’olio [7], lo yogurt greco [8] e l’aceto di mele [9].
Frullate con un frullatore a immersione fino ad ottenere una salsa liscia e omogenea [10]. A questo punto potete comporre l’insalata: adagiate le foglie di spinacino su un piatto, aggiungete gli scalogni asciugati dall’acqua [11] e i pomodorini colorati [12].
Completate il piatto disponendo le strisce di cetriolo a forma di nido [13] e condite con il dressing allo yogurt [14]: la vostra insalata di cetrioli è pronta per essere gustata [15]!