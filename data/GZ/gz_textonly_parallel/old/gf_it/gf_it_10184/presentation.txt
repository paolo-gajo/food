C’è un solo modo per rendere ancora più goloso un dolce al cioccolato: crearne uno al triplo cioccolato! Gli zuccottini al cioccolato ne sono un esempio: deliziose cupole di pan di spagna al cacao farcite con crema pasticcera al cioccolato e ricoperti con una morbida ganache e scaglie di cioccolato bianco, infine per rendere ancora più scenografici questi dolcetti monoporzione abbiamo creato degli anelli di cioccolato al latte da applicare in cima alle cupole. Il formato monoporzione rende ancora più eleganti questi zuccotti al cioccolato, ideali come dessert delle grandi occasioni.