Per preparare la Saint-Honoré, cominciate preparando la pasta choux. In un pentolino versate l'acqua [1], e aggiungete il burro, il sale e lo zucchero [2]. Quando il burro risulterà fuso unite la farina [3],
e mescolate bene con un cucchiaio di legno per farla assorbire [4]. Proseguite a cuocere fino ad ottenere una pastella liscia e molto densa [5]. Lasciate intiepidire e aggiungete le 2 uova intere, uno alla volta [6]
amalgamando con una frusta per farlo assorbire prima di unire il secondo uovo [7]. In ultimo unite anche il tuorlo (tenete l'albume da parte per spennellare), sempre amalgamando bene [8]. La pasta choux è pronta. Prendete ora il vostro disco di pasta sfoglia, coppatelo se necessario per ottenere un disco di 22 cm di diametro, forate tutta la superficie con i rebbi di una forchetta [9], e trasferitelo su una teglia coperta di carta da forno.
Inserite adesso la pasta choux in un sac-à-poche munita di bocchetta liscia di 12 mm di diametro, e distribuitela sul perimetro del disco di pasta sfoglia. Formate poi un secondo cerchio, più interno [10]. Spolverate con lo zucchero a velo [11] e cuocete in forno preriscaldato a 180° per 30 minuti. Con il resto della pasta choux formate su un’altra teglia rivestita di carta da forno dei bignè del diametro di 2,5-3 cm [12]
E spennellateli delicatamente con l’albume che avevate messo da parte (precedentemente sbattuto), in modo da abbassare la puntina [13]. Cuocete i bignè in forno ventilato preriscaldato a 200° per 20-25 minuti. La base [14] della Saint-Honoré e i bignè [15] che ne costituiranno la corona sono pronti!
Per farcire la vostra Saint-Honoré, preparate la crema chiboust. Mettete in ammollo i fogli di gelatina in una ciotolina bassa con acqua fredda, per almeno 10 minuti. Ponetei tuorli in una ciotola, e aggiungete lo zucchero [1] e l’amido di mais [2] e amalgamate. Scaldate il latte in un pentolino, con l’aggiunta della polpa e del baccello della bacca di vaniglia [3]
Portate il latte a sfiorare il bollore, e rimuovete il baccello [4]. Versate i tuorli nel latte [5] e mescolate con una frusta [6].
Portate a cottura la crema sempre mescolando: sarà pronta quando si sarà addensata [7]. Aggiungete la gelatina, scolata e ben strizzata [8] e mescolate molto accuratamente fino al completo scioglimento [9]. Trasferite la crema in una ciotola e copritela con della pellicola a contatto per farla raffreddare.
Montate a neve gli albumi nella planetaria [10]. Preparate uno sciroppo facendo cuocere in un pentolino l’acqua e lo zucchero [11]. Controllate la temperatura dello sciroppo con un termometro da cucina, e quando avrà raggiunto i 121° [12]
versatelo sugli albumi [13], continuando a montare fino al raffreddamento. Unite la meringa alla crema oramai fredda, poca alla volta, in 3 fasi [14] amalgamando bene con una spatola [15]. La vostra chiboust è pronta!
Per preparare il caramello, in un pentolino ponete lo zucchero [1] e fate caramellare a fuoco dolce [2]. Quando il caramello avrà assunto un bel colore ambrato, immergete il fondo del pentolino in una ciotola di acqua fredda [3] per interrompere la cottura.
Attendete ancora qualche minuto che il caramello si raffreddi, quindi, facendo attenzione a non scottarvi le dita, immergete la calotta dei bignè nel caramello [4]. Una volta intinti tutti i bignè, fate scolare il caramello in eccesso nel pentolino, poi asciateli raffreddare 10 minuti e procedete a farcirli: con la crema chiboust posta in un sac-à-poche: riempite i bignè, praticando un foro sul fondo [5]. Distribuite il resto della chiboust sulla base della torta, negli spazi liberi tra i cerchi di pasta choux [6].
Utilizzando qualche goccia di caramello come collante [7] disponete sul bordo della Saint-Honoré i bignè farciti [8]. Montate la panna ben fredda in una planetaria dotata di fruste (o con delle fruste elettriche), quando sarà semi montata unite lo zucchero a velo e continuate a lavorare fino ad ottenere una consistenza spumosa [9].
Inseritela nella sac-a-poche con la bocchetta a goccia e utilizzatela per decorare la torta [10], restando all'interno del cerchio descritto dalla corona di bignè. Ultimate il dolce ponendole al centro un bignè [11]. La vostra Saint-Honoré è pronta!