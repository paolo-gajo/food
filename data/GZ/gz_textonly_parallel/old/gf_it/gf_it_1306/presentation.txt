Gli spaghetti integrali con crema di avocado e ceci croccanti sono un primo piatto vegano leggero e gustoso, perfetto per una cena tra amici o un pranzetto sano ma con brio. La crema di avocado, con la sua meravigliosa consistenza burrosa e la sferzata di freschezza del lime e di vivacità dell’erba cipollina, avvolge gli spaghetti integrali in un abbraccio di seta; i ceci, dorati in forno e impreziositi dal restrogusto floreale del pepe rosa, donano al piatto croccantezza e verve. Provate anche voi l’irresistibile mix di sapori di questo semplice e originale primo piatto: il loro tocco esotico e carioca regalerà gusto e colore anche alle più giornate più grigie! Se desiderate completare il vostro menù, iniziate con dei gustosi crostini spalmati con formaggio veg e chiudete in dolcezza con delle tartellette con burro vegano!