Per realizzare i finger di bufala iniziate dalla pulizia dei gamberi rossi: staccate la testa [1], le zampette [2] e il carapace coda compresa [3].
Incidete il dorso con un coltellino ed estraete l’intestino, ovvero il filetto nero [4]. Una volta puliti i gamberi [5], tritateli al coltello senza tritarli eccessivamente [6].
Poneteli in una ciotola e conditeli con olio di oliva [7], sale e pepe. Lavate e asciugate il basilico, tagliatelo a striscioline sottili e versatelo nella ciotola, mescolate per insaporire. Ora scolate i bocconcini di bufala dalla loro acqua di conservazione, tagliateli a metà [8] e tamponateli delicatamente con un panno da cucina [9].
Grattugiate la scorza di limone e raccoglietela in una ciotolina [10]. Tutto è pronto per comporre i finger di bufala e gamberi: prendete un cucchiaio da aperitivo e adagiate sopra un bocconcino di bufala [11], versate sopra anche i gamberi [12].
Quindi profumate con la scorza di limone (13-14) e servite subito i finger di bufala su un vassoio [15].