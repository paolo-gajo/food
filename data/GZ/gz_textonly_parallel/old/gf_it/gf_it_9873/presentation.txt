La crostata, che bontà! Ecco uno tra i dolci più buoni e più apprezzati da grandi e piccini, un classico intramontabile che non finisce mai di stupire sulle nostre tavole! In questa ricetta abbiamo deciso di realizzare una versione particolare, proponendo un abbinamento molto goloso: pere, cioccolato e noci pecan. Una profumata base di pasta frolla alle mandorle avvolge un morbido flan al cioccolato fondente arricchito da pere caramellate e noci pecan, un tipo di noci dalla forma allungata e dal guscio liscio molto utilizzate in pasticceria. Questo dessert è l’ideale per concludere un pasto in famiglia o per rendere più dolce la vostra merenda: provatelo e ne rimarrete estasiati!