Il dolce presto fatto è una ciambella soffice, profumata e veloce da realizzare. E' ideale per la colazione: come dice il nome stesso, il dolce presto fatto è una ricetta di rapida esecuzione, come la torta 5 minuti! Il dolce presto fatto ha un gusto genuino, come quelli preparati dalle nostre nonne quando avevano a disposizione gli ingredienti più semplici: uova, zucchero, burro e farina. E' una di quelle preparazioni che, una volta in forno, inondano la cucina di un dolcissimo profumo. Con il suo sapore delicato e la consistenza morbida, il dolce presto fatto è ideale da inzuppare.