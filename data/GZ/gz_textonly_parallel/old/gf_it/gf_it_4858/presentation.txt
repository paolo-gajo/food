Al contadino non far sapere quanto è buono… il maiale con le mele! Non vi preoccupate, non avete letto male: ci siamo presi la libertà di giocare con le parole del famoso proverbio per presentarvi una sfiziosa ricetta che abbina la frutta al salato, gli spiedini di speck e mele. Un’accoppiata vincente che abbiamo già portato in tavola come secondo piatto con il carré glassato e lo strudel di maiale con le mele e che oggi vi proponiamo in versione antipasto facile e veloce. Vi basterà infatti avvolgere i bocconcini di mela nelle fette di speck e rosolare gli spiedini in padella nell’olio aromatizzato alle erbe… una nota profumata che renderà il tutto ancora più invitante!