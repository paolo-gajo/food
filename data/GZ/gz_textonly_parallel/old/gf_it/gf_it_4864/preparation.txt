Per preparare la millefoglie pantesca come prima cosa occupatevi di realizzare la crema ai cannellini. Trasferiteli all'interno di un bicchiere del mixer, aggiungete l'olio [1] e l'acqua [2]. Regolate di sale [3] 
e frullate il tutto fino ad ottenere una crema liscia [4]. A questo punto, dissalate i capperi sotto acqua corrente, sciacquandoli più volte. Poi tagliate i pomodorini in 8 parti [5] e tritate la cipolla rossa [6]. 
Trasferite in una ciotolina sia i pomodorini che la cipolla [8] e aggiungete i capperi dissalati in precedenza schiacciandoli con le mani [8]. Aggiungete qualche ciuffetto di finocchietto [9], 
regolate di sale, condite con l'olio e mescolate il tutto [10]. A questo punto non vi resta che comporre la millefoglie pantesca. Posizionate su un piatto un rettangolo di pane guttiau [11] e adagiate al di sopra un pò di crema di cannellini [12]. 
Posizionate poi un pò dell'insalatina appena preparata [13] e qualche filetto di tonno al peperoncino sgocciolato [14]. Coprite ancora con un pezzo di pane guttiau [15] 
aggiungete ancora un pò di crema ai cannellini, un pò di insalata e il tonno [16]. Coprite con un'altra sfoglia di pane e ungete la superficie con un filo d'olio [17]. Preparate in questo modo anche le altre e gustate la vostra millefoglie pantesca [18]!