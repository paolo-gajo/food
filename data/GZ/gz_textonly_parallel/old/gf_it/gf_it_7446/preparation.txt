Per preparare i panini alle cime di rapa come prima cosa lavate le cime di rapa, poi tagliatele a pezzi con un coltello [1]. Scaldate in un tegame un giro d'olio, aggiungete le cime di rapa [2] e cuocetele mescolando di tanto in tanto [3]
fino a che non si saranno appassite [4], poi lasciatele raffreddare completamente. A questo punto versate in una ciotola l'acqua tiepida [4] e il lievito [5]
eescolate con le mani o con un cucchiaio per scioglierlo completamente [7]. Unite l'olio e il miele [8], poi aggiungete gradualmente la farina [9] 
e iniziate ad impastare. Prima che sia completamente assorbita, unite anche il sale [10]. Continuate a lavorare il composto [11], poi trasferitelo su un piano infarinato e impastate fino ad ottenere un panetto omogeneo [12]. 
A questo punto allargate l'impasto [13] e sistemate le cime di rapa ben fredde al centro [14]. Impastate con le mani per incorporarle all'impasto [15], aggiungendo altra farina nel caso dovesse risultare troppo umido. 
Lavorate l'impasto per altri 5 minuti, poi date una forma sferica [16] e riponete in una ciotola [17]. Coprite con la pellicola per alimenti [18] e lasciate lievitare per almeno 3 ore, fino a che non sarà raddoppiato di volume.
Trascorso il tempo di lievitazione [19], trasferite l'impasto su un piano leggermente infarinato [20] e ricavate 8 pezzi da 100-110 g [21]. 
Date a ciascuna porzione una forma sferica [22], poi pirlate l'impasto roteandolo su un piano [23] e trasferite man mano su una leccarda. A questo punto spolverizzate la superficie con poca farina [24]
e incidete due tagli sulla superficie di ciascun panino (25-26). Coprite con un panno [27]
e lasciate lievitare per altri 40 minuti [28]. Cuocete in forno statico nel ripiano centrale a 190° per circa 30 minuti. Quando saranno ben dorati, sfornate i vostri panini alle cime di rapa [29] e lasciate intiepidire prima di servirli [30]!