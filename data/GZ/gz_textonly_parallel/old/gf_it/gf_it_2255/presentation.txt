Favolosi con lo sciroppo d’acero o nella golosa variante con Nutella, i pancake sono perfetti per una colazione ricca e sontuosa, anche in versione integrali! I pancake integrali sono una versione più leggera, senza burro e con farina non raffinata. Un’ottima alternativa ai pancake proteici, da gustare in accompagnamento a yogurt, frutta secca o frutta fresca per iniziare la giornata con la giusta carica di energia. Realizzati con aggiunta di zucchero di canna, i pancake integrali si preparano in pochi minuti e senza particolari attrezzature quindi potrete concederveli tutte le volte che vorrete!