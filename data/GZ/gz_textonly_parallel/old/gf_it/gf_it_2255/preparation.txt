Per preparare i pancake integrali versate l’uovo e lo zucchero di canna in una ciotola [1] e lavorateli con la frusta a mano [2]. Aggiungete gradualmente la farina integrale [3].
Unite il latte [4], infine il lievito [5] e continuate a mescolare fino ad ottenere un composto omogeneo [6].
Scaldate una padella antiaderente del diametro di 20 cm, poi versate un mestolo del composto [7] e cuocete a fuoco medio-basso fino alla comparsa delle bollicine in superficie. A questo punto girate il pancake con una paletta [8] e cuocete per pochi minuti anche dall’altro lato [9]. Procedete in questo modo fino ad esaurimento dell’impasto, dopodiché i vostri pancake integrali sono pronti per essere serviti!