Per preparare i muffin alla zucca mondate e lavate la zucca, privatela della scorza e dei semi, poi tagliatela a fette dello spessore di circa 2-3 cm [1]. Avvolgete la zucca con due fogli di carta di alluminio, formando un "cartoccio", e mettetela in forno a cuocere per 1 ora a 200 °[2]. Quando la zucca si sarà ammorbidita, toglietela dal forno, aprite il cartoccio e lasciatela raffreddare [3].
Nel frattempo sbattete il burro fino a ridurlo in crema [4], utilizzando la foglia di una planetaria o le fruste di uno sbattitore. Continuando a sbattere aggiungete lo zucchero di canna [5], il miele (o melassa) [6],
la zucca schiacciata [7] ed infine l’uovo [8]. Quando tutti gli ingredienti si saranno amalgamati, raggiungendo una consistenza cremosa, spegnete la planetaria e mettete il tutto da parte. In una terrina setacciate la farina con il bicarbonato [9],
quindi unite il sale e le spezie ed amalgamate per bene il tutto con un cucchiaio [11]. A questo punto aggiungete le polveri all'impasto nella planetaria e continuate ad amalgamare per qualche minuto [11]. L’impasto è pronto, ora non resta che metterlo negli appositi stampi da muffin: mettete una pirottina di carta all’interno di ogni stampo per muffin [12],
poi riempite con l’impasto alla zucca una sac à poche con bocchetta liscia [13]. Ora distribuite uniformemente il composto negli stampi [14] ed infornate il tutto in forno preriscaldato a 200° per 15-20 minuti [15].