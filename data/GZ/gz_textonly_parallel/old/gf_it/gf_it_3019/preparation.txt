Per preparare i muffin con feta e salmone iniziate con la preparazione del salmone. Disponete il salmone su un tagliere e privatelo della pelle aiutandovi con un coltello [1]. Ora prendete delle pinzette e togliete le lische del salmone. Quindi tagliate il salmone a striscioline [2] e da queste ricavatene dei cubetti [3].
Ora passate alla preparazione della feta. Prendete la feta e tagliatela a striscioline, quindi anch’essa a cubetti [4]. Prendete ora una ciotola e rompetevi tre uova aiutandovi con le fruste [5]. Sbattetele ed aggiungete il latte [6]
e l’olio di semi [7] fino ad ottenere un composto omogeneo. Ora setacciate la farina e unitela al composto amalgamato di uova, olio e latte [8]. Quindi aggiungete il lievito [9].
Incorporate ora al composto l’erba cipollina finemente tritata [10] ed il Grana Padano grattugiato [11] che daranno un sapore più deciso ai vostri muffin. Continuate ad amalgamare gli ingredienti per rendere il composto omogeneo. Aggiustate di sale e pepe [12].
Unite quindi la feta [13] ed anche il salmone tagliato a cubetti [14]. Continuate ad impastare amalgamando delicatamente tutti gli ingredienti [15].
Prendete ora dei pirottini Trasferite il composto ottenuto in una sac-à-poche [16] e riempite i pirottini quasi fino al bordo [17]. Infornate i vostri muffin con feta e salmone in forno preriscaldato a 180°C per 25-30 minuti [18] e… buon appetito!