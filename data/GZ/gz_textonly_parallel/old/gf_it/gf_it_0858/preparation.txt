Per preparare l’insalata di cavolo e carote iniziate pelando le carote e tagliandole a julienne (oppure potete semplicemente acquistare delle carote già tagliate a bastoncini). Eliminate le foglie più esterne del cavolo e tagliate il resto a fettine sottili, ottenendo così una julienne [1]. Mescolate il cavolo e le carote in un’insalatiera [2] e aggiungete anche il cipollotto affettato molto finemente [3].
Preparate quindi la salsina: in una ciotola amalgamate lo yogurt magro con la maionese [4], poi aggiungete la senape [5], l’aceto [6], lo zucchero,
il sale e il pepe [7]. In ultimo incorporate l’erba cipollina [8] (conservandone un po’ per decorare il piatto). Assaggiate e aggiustate eventualmente di sale.Condite la julienne di verdure con il dressing ottenuto [9]. Servite l'insalata di cavolo e carote subito o conservatela in frigorifero!