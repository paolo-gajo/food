Le lasagne con fagiolini patate e piselli sono un primo piatto dove sapore e leggerezza si incontrano per dare vita ad una pietanza prelibata.Strati di sfoglie di pasta all’uovo si alternano a croccanti verdure saltate in padella e profumate con un trito di erbe aromatiche, il tutto condito con una speciale besciamella, una variante della classica salsa arricchita con crema di cipollotti che rende ancora più succulenta la preparazione e che sorprenderà tutti. Date una svolta ai vostri menù e portate in tavola le lasagne in una veste nuova, ricche di verdure ma anche di gusto!