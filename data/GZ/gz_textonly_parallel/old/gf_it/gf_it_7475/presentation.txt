D'estate una bella insalata caprese è quello che ci vuole per gustare un piatto fresco e soddisfacente. Oggi vi sveliamo un altro volto della mozzarella per preparare un altrettanto gustoso antipasto estivo: rotolo di mozzarella farcito. Sapevate che mettendo in microonde la mozzarella con la sua acqua di conservazione e l'aggiunta di altra acqua potrete riportare il latticino ad una consistenza malleabile? Così si può lavorare e stendere con il mattarello prima di farcire con rucola, prosciutto e pomodoro ramato. Una ricetta sfiziosa per sorprendere i vostri ospiti con un aperitivo originale e saporito. Preparate anche voi il rotolo di mozzarella farcito di fantasia e fateci sapere qual è la vostra versione!