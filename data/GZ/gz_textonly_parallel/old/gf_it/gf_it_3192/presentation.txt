Conoscete i waffle? Golosi dolci a cialda dalla tipica forma a gratella che hanno origine antiche e sono diffusi in diversi paesi europei in varie declinazioni.La ricetta che vi proponiamo noi è una gustosa versione salata: un sandwich formato da due waffle, preparati con un impasto aromatizzato all’erba cipollina, che racchiudono farciture stuzzicanti e saporite a base di pomodori, prosciutto, bresaola, mozzarella e senape. Per realizzare i waffle dovrete munirvi della tipica cialdiera a doppia piastra, uno strumento essenziale per conferire la caratteristica forma a nido d’ape.Con pochi e semplici passi realizzerete degli snack invitanti e originali da gustare con gli amici!