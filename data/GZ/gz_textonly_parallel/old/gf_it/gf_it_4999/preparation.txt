Per preparare la ‘mpanate ripiene di caponata cominciate dall’impasto lievitato. In una ciotola capiente versate la farina, sbriciolate il lievito di birra [1] e aggiungete l’acqua a filo mentre con una mano impastate [2]. Continuando a lavorare aggiungete il sale [3],
poi l’olio [4] e infine trasferite il composto sul piano da lavoro. Lavorate qualche minuto finché l'impasto non risulterà compatto e morbido [5]. Trasferitelo in una ciotola, coprite con pellicola e lasciate lievitare per circa 3 ore ad una temperatura di 26 – 28° [6].
Nel frattempo preparate la caponata. Dopo aver lavato e asciugato le melanzane, privatele del cappello e tagliate a pezzi irregolari di un paio di cm [7]. Un po' alla volta friggete i pezzi in abbondante olio d'oliva [8] scolandoli non appena diventano dorati [9].
Intanto in una casseruola scaldate un filo d'olio e stufate per qualche minuto le cipolle mondate e affettate sottilmente [10]. Non appena saranno morbide aggiungete il sedano tagliato sottilmente, i capperi dissalati e le olive necciolate [11]. Aggiungete anche i pinoli tostati [12],
i pomodori puliti e tagliati e pezzi grossi [13] e coprite con il coperchio lasciando cuocere a fuoco dolce per circa 20 minuti [14]. Quando manca poco alla fine della cottura preparate la salsa agrodolce. In un recipiente versate l'aceto di vino, il concentrato di pomodoro [15]
e lo zucchero [16]. Mescolate e versatelo nel tegame [17], aggiustate di sale e cuocete qualche minuto ancora, il tempo necessario affinché l'aceto evapori. Spegnete la fiamma e unite le melanzane fritte e il basilico spezzettato a mano. mescolate e fate raffreddare completamente [18].
Non appena la caponata sarà ben raffreddata e l’impasto potrete passare alla composizione delle vostre ‘mpanate. Dividete l’impasto prima in 4 pezzi [20] e poi ancora a metà, ottendendo in totale 8 pezzi [21].
Prendete il primo pezzetto e formate una pallina [22] poi, aiutandovi con un matterello, tirate fino ad ottenere un disco [23] di uno spessore di 0,5 cm [24].
Su una delle due metà del disco versate qualche cucchiaiata di caponata lasciando un paio di cm dal bordo [25]. Quindi richiudete a metà come una mezzaluna [26] e pinzate l’estremità [27]
creando un piccolo motivo orlato [28]. Sistemate su un foglio di carta forno, bucherellate coi rebbi di una forchetta [29] e ungete con abbondante olio [30].
Ripetete per ottenere un altro pezzo e procedete con la cottura [31]. Le ‘mpanate cuociono in forno statico, già caldo a 200°, per circa 30 minuti. Estratte le prime due continuate con tutte le altre [32]. Ecco pronte le vostre ‘mpanate ripiene di caponata: buon appetito [33]!