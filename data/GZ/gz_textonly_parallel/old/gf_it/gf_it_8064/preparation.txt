Per preparare le schiacciate con cime di rapa piccanti e salsiccia, iniziate lavando bene le cime di rapa ed eliminando i gambi più coriacei e le foglie rovinate [1], tagliate le foglie a pezzi e sbollentatele per 5 minuti in in acqua bollente salata [2]. Intanto preparate una padella con dell’olio extravergine di oliva, uno spicchio d’aglio tagliato a metà e un peperoncino tritato [3].
Una volta cotte, scolate bene le cime di rapa e fatele saltare qualche secondo in padella con l'olio, l'aglio e il peperoncino per farle insaporirle (4-5), poi aggiustate di sale e mettetele da parte. Sbriciolate la salsiccia in una ciotola [6]
e fatela cuocere in una padella antiaderente ben calda [7], facendola dorare bene [8]. Componete ora lo stuzzichino, ponendo su ogni schiacciata, un cucchiaino di cime di rapa piccanti e alcune briciole di salsiccia [9]: ecco pronte le vostre schiacciate con cime di rapa piccanti e salsiccia! Volendo potete decorarle con un pezzo di peperoncino!