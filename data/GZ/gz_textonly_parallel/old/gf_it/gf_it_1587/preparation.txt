Per preparare il risotto giallo ai finferli, lavate i funghi sotto acqua corrente [1], asciugateli con un canovaccio e dividete a metà quelli più grandi [2]. Fate stufare i finferli in una padella con 40 gr di burro [3] per qualche minuto e salate leggermente.
In una pentola capiente fate sciogliere i restanti 40 gr di burro e fate dorare la cipolla tritata finemente [4]. Aggiungete il riso e fatelo tostare per qualche minuto girando per non farlo attaccare [5]. Durante la cottura sfumate il riso con il brodo, aggiungendo un mestolo di tanto in tanto [6].
Dopo 10 minuti unite lo zafferano [7] e proseguite la cottura aggiungendo ancora del brodo e mescolate [8]. A cottura quasi ultimata, unite i funghi cotti [9] e aggiustate di sale, se necessario. Completate con una spolverata di pepe e a fuoco spento, unite il grana e mantecate. Servite il risotto giallo ai finferli caldo.