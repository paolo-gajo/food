Stregati dalla tinta color amaranto della barbabietola e attirati dal suo gusto unico e dalle sue innumerevoli proprietà benefiche, l’abbiamo provata come gustoso colorante al naturale per insaporire diverse pietanze, dando vita così a un fragrante pane, una soffice torta, un cremoso risotto, sfiziose crocchette e dei morbidi gnocchi. Qui vi proponiamo un’altra delizia saporita: la pasta con barbabietola e pecorino, un primo piatto semplice in cui la barbabietola è la indiscussa protagonista. Una crema saporita avvolge con gusto le pennette ai cereali e prima di servire una pioggia di scaglie di pecorino renderà ancora più appetitosa questa pasta dai colori e dai sapori unici.