Per realizzare la pasta con barbabietola e pecorino per prima cosa mondate e tritate con il coltello lo scalogno [1]. Tagliate le barbabietole a fettine e poi a cubetti [2]. Ponete sul fuoco una pentola colma di acqua salata che servirà per la cottura della pasta. Versate un filo d’olio in un tegame, aggiungete lo scalogno tritato [3].
Lasciatelo rosolare pochi istanti [4]. Aggiungete la barbabietola [5] e profumate il condimento con il timo sfogliato [6].
Prelevate circa un cucchiaio e mezzo di condimento e frullatelo con mezzo mestolino di acqua calda (7-8), ovvero circa 20 g, (la stessa nella quale cuocerete la pasta), dovrete ottenere una purea omogenea [9] che aggiungerete al condimento in casseruola [11]
che aggiungerete al condimento in casseruola [10]. Versate un mestolino d’acqua calda sul condimento [11] salate e proseguite la cottura del condimento per circa un paio di minuti e a fuoco vivace. Intanto cuocete la pasta, lasciandola indietro di cottura di circa tre minuti (regolatevi in base alle indicazioni di cottura che trovate sulla confezione). Scolate la pasta direttamente nella casseruola con il condimento [12]
aggiungete un mestolo d’acqua della pasta [13] e amalgamate il tutto a fuoco dolce fino a terminare la cottura. Servite la vostra pasta ben calda, insaporite con pepe nero e con una grattugiata di pecorino romano a scaglie grosse (14-15).