Le costolette di agnello in crosta di pistacchi sono dei teneri e succosi bocconcini di carne d’agnello avvolti da una croccante e saporita panatura formata da vari ingredienti tra i quali spiccano i pistacchi tostati: una ricetta raffinata e d’effetto da preparare in pochissimo tempo.!A meno che non le facciate preparare dal vostro macellaio di fiducia, le costolette d’agnello, prima di essere panate, vanno preparate eliminando tutto il grasso che le circonda, la cartilagine sull’osso e, se si vuole, la parte finale dell'osso attaccato alla carne. Le costolette vanno poi passate nell'albume e impanate nella panatura di pistacchi, insaporita con pecorini, pangrattato, prezzemolo e aglio.Pochi minuti di cottura et voilà... le costolette di agnello in crosta di pistacchi saranno il piatto forte del vostro menù pasquale!