Per preparare le costolette d'agnelloin crosta di pistacchi, prima di tutto pulite le costolette togliendo tutto il grasso attorno alla carne sia da un lato che dall'altro (1-2), e pulendo bene l’osso sporgente con un coltellino con il quale raschierete tutta la superficie togliendo la cartilagine che lo avvolge [3].
Eliminate la parte di osso finale (quella attaccata alla carne) [4], aiutandovi con un coltello, in modo da ottenere un bocconcino tenero di carne d’agnello attaccato ad una sottile costoletta [5]. Preparate in questo modo tutte e sedici le costolette. Per riparmiare tempo, potete chiedere al vostro macellaio di fiducia di prepararvi 16 costolette già pulite. Tostate i pistacchi su una leccarda ricoperta con carta da forno per un paio di minuti in forno caldo a 200° [6].
Tritate in un mixer i pistacchi, che non devono essere troppo fini [7], trasferiteli in una ciotola [8] e aggiungete il prezzemolo tritato e i due spicchi d'aglio schiacciati [9],
il sale e il pangrattato [10], il pecorino grattugiato [11] e mescolate bene gli ingredienti per ottenre una panatura omogenea [12].
Intingete le costolette nell’albume d'uovo [13], una alla volta, prestando attenzione a ricoprire tutta la superficie della carne, quindi impanatele con la panure preparata [14], pressando bene su tutti i lati, in modo da ottenere una panatura uniforme per tutte le 16 costolette [15].
Ponete in una padella antiaderente il burro [16] (potete usare anche del burro chiarificato o dell'olio d'oliva se preferite), fatelo sciogliere e aggiungete le costolette [17], che farete dorare su entrambi i lati per un paio di minuti per lato. Quando le vostre costolette saranno dorati e croccanti [18], servitele immediatamente, accompagnandole con una fresca insalatina o delle patate al forno! Sentire che buone le costolette d'agnello in crosta di pistacchi!