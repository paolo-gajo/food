Confessiamolo: a chi non viene l’acquolina in bocca alla vista di un fumante timballo di anelli siciliani? Se poi ci aggiungiamo un gustoso condimento a base di pomodoro e melanzane, è impossibile resistere! Per la ricetta di oggi ci siamo lasciati travolgere dalla tradizione culinaria siciliana che ha ispirato la nostra versione degli anelletti al forno con melanzane, un primo piatto sostanzioso che racchiude tutto il calore di questa meravigliosa terra baciata dal sole. Il particolare formato di pasta, gli anelli siciliani, è ideale per raccogliere questo delizioso condimento dove una cascata di melanzane si sposa con il gusto intenso del sugo al pomodoro. Già vi immaginiamo, felici della vostra creazione quando lo disporrete al centro della tavola per una cena con amici: sarà una lotta all’ultima forchetta!