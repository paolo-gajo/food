Per preparare gli anelletti al forno con melanzane iniziate prendendo una padella antiaderente dal fondo largo: versatevi l’olio in cui farete rosolare uno spicchio di aglio [1]; quando sarà dorato eliminatelo [2]. Una volta insaporito l’olio, versatevi la passata [3], regolando di sale e pepe.
Fate cuocere a fuoco basso per circa 25-30 minuti, insaporendo con delle foglioline di basilico precedentemente sciacquate e spezzettate grossolanamente [4]. Mentre il sugo di pomodoro cuoce, tagliate a cubettini di 0,5 cm il caciocavallo [5] e tenete da parte. Poi dedicatevi alle melanzane: lavatele, asciugatele e spuntatele. Tagliatele a fettine di 0,5 cm di spessore seguendo il lato lungo [6],
quindi ottenetene dei cubettini [7]. Prendete poi un tegame dai bordi alti e portate a 180°C l’olio. Versatevi le melanzane [8] e friggetele fino a che non saranno dorate. Scolatele con una schiumarola [9]
e trasferitele su un vassoio foderato con carta forno per scolare l’olio in eccesso [10]. Ora lessate la pasta in un tegame con abbondante acqua salata [11]: quando sarà al dente trasferitela nel tegame con il sugo di pomodoro ormai cotto [12].
Mescolate bene la pasta al condimento [13] e fate cuocere a fuoco lento per circa 2 minuti. Spegnete quindi il fuoco e aggiungete le melanzane [14], poi il caciocavallo [15].
Mescolate bene gli ingredienti per amalgamarli [16] Oliate adesso una teglia di 26 cm diametro [17], aiutandovi con un pennello far aderire l'olio a tutta la superficie [18].
Versate il pangrattato [19] e spargetelo su tutta la superficie [20]: ora riempite la teglia con la pasta e il condimento [21], avendo cura di livellare gli ingredienti.
Spolverizzate con del formaggio grattugiato [22] ed infornate in forno statico preriscaldato a 230°C per 5 minuti [23]: si dovrà formare una leggera crosticina in superficie. Estraete la teglia dal forno e fate riposare alcuni minuti prima di servire i vostri anelletti al forno con melanzane [24]!