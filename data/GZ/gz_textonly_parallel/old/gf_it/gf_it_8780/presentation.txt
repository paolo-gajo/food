Frutta e fondente è un connubio molto amato, come nella classica torta pere e cioccolato, e oggi vogliamo ispirarci a questo abbinamento con una superba torta per la colazione o per una merenda golosa: torta mele e cioccolato! Le mele così dolci, aromatiche e polpose si accompagnano perfettamente al sapore deciso e unico del cioccolato fondente. A prima vista potrà sembrare una classica torta di mele, ma al taglio della prima fetta si svelerà il goloso e invitante strato di cioccolato che, sciogliendosi in cottura, creerà un ripieno irresistibile... e se siete amanti delle torte di mele provate tante irresistibili versioni, come la melarancia o la torta di mele senza burro!