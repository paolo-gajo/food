Per preparare la torta mele e cioccolato iniziate a scogliere il burro a bagnomaria o microonde, e lasciatelo intiepidire. Poi sbucciate le mele con un coltello o un pelaverdure se vi è più comodo [1]. Tagliate le mele sbucciate prima in 4 parti e poi affettate ciascuna porzione per ricavare degli spicchi dello spessore di mezzo centimetro circa [2]. Una volta terminato di affettare le mele, trasferitele in una ciotola, aggiungete 50 g di zucchero [3] per non farle annerire, mescolate e tenetele da parte mentre proseguite la preparazione.
Tritate al coltello il cioccolato fondente [4] e tenetelo da parte. In una ciotola capiente versate le uova a temperatura ambiente e lo zucchero restante [5], un pizzico di sale [6]
e con le fruste elettriche montate il composto per 5-6 minuti [7] fino ad ottenere un impasto omogeneo, liscio e senza grumi [8]. A parte setacciate la farina e il lievito [9]
Quindi aggiungete le polveri setacciate, un cucchiaio alla volta, all’impasto, amalgamando sempre con le fruste elettriche [10]. Una volta che l’impasto avrà assorbito le polveri, versate il succo di mela a temperatura ambiente [11] sempre mantenendo in azione le fruste a velocità bassa. Per ultimo unite il burro fuso intiepidito [12].
Montate con le fruste fino ad ottenere un composto denso e omogeneo [13]. A questo punto imburrate e infarinate uno stampo a cerniera da 24 cm di diametro, versate metà dell’impasto sul fondo, livellate con una spatola la superficie [14], quindi adagiate le fettine di mele partendo dal bordo seguendo un motivo a raggera [15], 
una volta realizzato il cerchio più esterno adagiate le fettine di mele anche al centro, ricoprite con il cioccolato tritato [16], quindi versate le restante metà dell’impasto [17], livellate la superficie con una spatola e adagiate le fettine di mela rimanenti sempre seguendo lo stesso motivo a raggi [18]
terminate inserendo al centro le fettine di mela con il bordo rivolto verso l’alto [19], spolverizzate la superficie della torta con lo zucchero a velo [20] e cuocete in forno statico preriscaldato a 180° per 80 minuti circa, per regolarvi al meglio fate la prova dello stecchino: infilzate la torta con uno stecchino, se, una volta estratto, dovesse risultare ancora umido, proseguite la cottura, viceversa se dovesse risultare asciutto potete sfornare la torta. Nel caso in cui la torta dovesse scurirsi troppo in superficie prima del termine della cottura, copritela con un foglio di alluminio. Una volta cotta, sfornate la torta mele e cioccolato, lasciatela intiepidire prima di sformarla e gustarla [21]!