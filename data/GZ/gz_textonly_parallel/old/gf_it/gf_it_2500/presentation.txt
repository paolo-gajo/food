La stagione estiva porta con sé la voglia di gustare piatti freschi, aromatici e dal sapore di mare e ricchi di ortaggi di stagione, colorati e saporiti come la pasta con crema di zucchine e scampi. Una ricetta stuzzicante che ripropone un classico accostamento dal gusto inconfondibile: zucchine e scampi. Il tipico retrogusto leggermente amarognolo delle zucchine bilancia armoniosamente la nota delicata degli scampi, così polposi e profumati, complice l’aggiunta del brandy per sfumarli, conquisteranno al primo assaggio i vostri ospiti. Non vi resta che mettere in fresco una buona bottiglia di vino bianco, perfetto da sorseggiare con questa deliziosa pasta con crema di zucchine e scampi!