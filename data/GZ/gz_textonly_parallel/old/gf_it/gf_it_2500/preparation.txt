Per realizzare la pasta con crema di zucchine e scampi, iniziate dalla pulizia degli scampi: con delle forbici incidete la corazza [1] per eliminare facilmente il carapace [2], togliete la testa [3]
Poi con una pinza da cucina estraete delicatamente l’intestino, ovvero il filamento nero che si trova sul dorso [4], tenete da parte gli scampi puliti e i loro scarti che serviranno per la preparazione del fumetto. Quindi preparate il fumetto di pesce: in un tegame scaldate 25 gr di olio di oliva con uno spicchio di aglio sbucciato e diviso a metà, aggiungete la carota pelata e tagliata a rondelle [5] e poi versate le teste e i carapaci degli scampi puliti [6], fate rosolare il tutto per 5 minuti.
Ricoprite gli scarti di pesce con l’acqua [7], aggiungete il pepe in grani [8] e i gambi del prezzemolo [9]. Fate cuocere a fuoco moderato per almeno 20 minuti.
A cottura ultimata scolate in un colino il fumetto per filtrarlo [10], tenetelo da parte, servirà per la cottura della pasta. Lavate e spuntate le zucchine poi tagliatele a rondelle sottili [11]. In un tegame scaldate circa 25 gr di olio di oliva, poi aggiungete lo scalogno tritato [12] e fatelo rosolare per 5 minuti,
bagnate con un mestolo scarso di fumetto [13] e incorporate le zucchine a rondelle [14]. Cuocete per 10-12 minuti aggiungendo all’occorrenza del fumetto [15] per non far asciugare le zucchine,
a cottura ultimata [16] spegnete il fuoco e prelevate ¾ delle zucchine [17] ponetele nel bicchiere del mixer e frullatele con il frullatore ad immersione per ottenere la crema [18].
Intanto portata al bollore il fumetto, cuocete all’interno la pasta per 9 minuti o il tempo necessario perché sia al dente [19] salate il necessario considerando che il fumetto darà sapore alla pasta. Mentre cuoce la pasta scaldate in una padella 30 gr di olio d’oliva con uno spicchio di aglio sbucciato e diviso in due parti [20], aggiungete gli scampi puliti [21]
sfumate con brandy [22] e lasciatelo evaporare, cuocete gli scampi per 3-4 minuti al massimo. Quando la pasta sarà al dente scolatela e rimettetela nel tegame dove avete cotto le zucchine [23], aggiungete la crema di zucchine [24] e mescolate per insaporirla.
Unite quindi le zucchine a rondelle [25] e gli scampi [26], per finire tritate le foglioline di prezzemolo da aggiungere alla pasta, mescolate il tutto e servite la pasta con crema di zucchine e scampi ben calda [27].