I biscotti stelle di Natale nascono da una ricetta semplice e genuina per realizzare una frolla golosa, perfetta da impastare insieme ai più piccoli durante le feste. Profumati e friabili, questi biscotti si possono appendere all’albero di Natale con nastrini colorati, ma si possono anche utilizzare come ghiotto segnaposto oppure come appetitoso cadeau da accompagnare a qualche aromatico liquore fatto in casa come quello al caffè. Preparate le formine e i grembiuli, portare in tavola la magia del Natale non è mai stato così facile! E se volete arricchire la tavola con altri biscotti natalizi, provate anche i Lebkuchen, tipici bavaresi!