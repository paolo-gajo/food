Come rendere originale una preparazione semplice? Giocando con gli ingredienti e creando una ricetta che colpisca la vista prima ancora che al palato. Abbiamo in serbo una ricetta perfetta: i cestini di patate ripiene di salmone. Abbiamo usato le patate per creare una stuzzicante cialdina per accogliere un ripieno morbido e aromatico a base di formaggio. Il tocco finale: dei cubetti di salmone norvegese,quello che serve per completare il piatto, dando corpo alla preparazione con il suo gusto inconfondibile e avvolgente. Questo antipasto è così simpatico e facile da realizzare che lo potrete utilizzare anche per i vostri buffet scatenando una corsa… all’ultimo cestino!