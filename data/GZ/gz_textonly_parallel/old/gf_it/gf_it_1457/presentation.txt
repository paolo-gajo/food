Il caffè, con la sua inconfondibile fragranza, è molto più che una bevanda. Per gli amanti è ideale per aromatizzare creme, gelati, biscotti, torte ma non solo, si può ritrovare anche in una veste insolita all’interno di ricette salate, audaci ma appetitose, come il risotto con crema di Grana Padano. Tra le nostre preparazioni che lo vedono protagonista non poteva mancare un dolce classico come il plumcake. Soffice e goloso, il plumcake al caffè è un dolce senza uova. Oltre al caffè della moka aggiunto all'impasto, questo plumcake si arricchisce di gusto con aggiunta di pezzi di cioccolato fondente. Ideale per la colazione o la merenda con la sua golosa copertura glassata, il plumcake al caffè mette davvero di buon umore!