Per realizzare lo stracchino della duchessa iniziate dalle preparazione della pate à bombe: nella ciotola di una planetaria munita di frusta ponete le uova e 40 grammi di zucchero [1], montate gli ingredienti fino ad ottenere un composto chiaro e spumoso. Intanto versate l’acqua in un pentolino [2] aggiungete lo zucchero restante (110 grammi) [3].
ponete sul fuoco e portate a 121° [4] (monitorate la temperatura con un termometro per alimenti). Quando lo sciroppo avrà raggiunto la temperatura indicata, versatelo a filo nella planetaria dove avete montate le uova con lo zucchero [5].Continuate a montare con le fruste fino al raffreddamento completo. Intanto in una ciotola versate il mascarpone [6],
aggiungete un cucchiaio di pate à bombe [7] e mescolate per amalgamare i composti. Quindi incorporate il resto della pate à bombe mescolando dal basso verso l’alto. Dividerete il composto in due ciotole [8]: aggiungete ad una metà il cacao in polvere [9]
le mandorle a lamelle [10] e all’altra le gocce di cioccolata fondente [11]. imburrate e foderate con carta da forno uno stampo da plumcake di 28 x 11 cm [12].
Occupatevi della bagna: preparate il caffè con la moka (circa 6 tazze) , versatelo in una pirofila larga, zuccherate a piacere [13] (a seconda dei gusti) quando è ancora caldo quindi aggiungete il rum [14]. Quando la bagna sarà completamente fredda immergete i savoiardi uno alla volta [15]
e poi adagiateli sul fondo e sui bordi dello stampo da plumcake [16]. Prendete le due pate à bombe e trasferitele in due sac-à-poche usa e getta, poi praticate un taglio alla punta e spremete sulla base dello stampo la pate à bombe scura [17] e poi quella chiara [18]
avendo cura di lasciare circa 1 cm dal bordo [19]. Ricoprite la superficie dello stracchino con altri savoiardi inzuppati nella bagna al caffè [20]. Mettete lo stracchino della duchessa in freezer per almeno 2-3 ore: il dolce dovrà risultare ben freddo, capovolgetelo su un piatto di portate ed estraete lo stampo [21]
Prima di tagliare lo stracchino della duchessa, spolverizzatelo con del cacao amaro in polvere [22] e mandorle a lamelle [23]. Il vostro goloso stracchino della duchessa è pronto per essere portato in tavola [24].