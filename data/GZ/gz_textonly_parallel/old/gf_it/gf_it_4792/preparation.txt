Per preparare le sfoglie ripiene di bietole, pinoli e uvetta iniziate mettendo in ammollo l'uvetta in una ciotolina con acqua [1]; poi lavate sotto acqua corrente le bietole [2], spuntatele per eliminare il torsolo [3]
Fatele lessare per 5 minuti in acqua salata. Intanto in una padella a parte tostate a fuoco medio i pinoli in una padella antiaderente [5], mescolando di tanto in tanto per non farli bruciare. Quando saranno leggermente dorati, trasferiteli in una ciotolina e teneteli da parte [6].
Quindi fate dorare lo spicchio d'aglio intero in una padella antiaderente [7], scolate le bietole [8], poi versatele nella padella per farle saltare circa 6 minuti [9].
Togliete l'aglio [10], spegnete il fuoco e scolate le bietole [11]; lasciatele raffreddare poi tritatele finemente [12].
Affettate la scamorza affumicata [13] e scolate l'uvetta dall'acqua in ammollo [14]. Quindi srotolate entrambi i rotoli di pasta sfoglia pronta e divideteli in 4 parti uguali con un coltello affilato [15].
Adagiate su 4 rettangoli 2 fette di scamorza affumicata ciascuno[16], poi le bietole saltate [17], quindi farcite con i pinoli tostati [18] e l'uvetta scolata: lasciate un paio di centimetri dai bordi della pasta sfoglia.
Dividete l'albume dal tuorlo dell'uovo che serve per spennellare e con l'almbume spennellate la parte della sfoglia senza ripieno [19]; quindi adagiate sui 4 rettangoli farciti altri 4 rettangoli di pasta sfoglia per chiudere le sfoglie e bucherellate leggermente la superficie [20]. Poi con un tagliapasta dentellato rifinite i bordi [21]
Potete anche tagliare gli angoli in eccesso in modo [22]; quindi disponete le 4 sfoglie ripiene su una leccarda foderata con carta da forno e spennellate la superficie con un tuorlo sbattuto [23]. Cuocete in forno statico preriscaldato a 180° per circa 25 minuti o fino a quando non saranno dorate (se forno ventilato a 160° per 15-20 minuti). Una volta cotte, sfornatele e fatele intiepidire leggermente prima di servirle [24]!