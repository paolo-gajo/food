Preparate la pasta da pane seguendo i passaggi che trovate cliccando qui, quindi lasciatela lievitare fino al raddoppiamento del volume [2]. Nel frattempo lavate e tagliate le verdure a piccole listarelle, e fatele saltare qualche minuto in padella [1] con un cucchiaio di olio, quindi salatele e spegnete il fuoco. Dividete l’impasto in due parti, che stenderete con un matterello formando due rettangoli dello spessore di circa mezzo centimetro [3].
Su di un rettangolo di pasta, stendete le verdure lasciando un paio di cm sui bordi [4], che spennellerete con un po’ di acqua [5]. Arrotolate l’impasto farcito su se stesso e formate un rotolo [6] che sigillerete [7] e lascerete lievitare con la chiusura rivolta verso il basso.
Prendete il secondo rettangolo di pasta, farcitelo con fette di formaggio [8] e pancetta [9], e arrotolatelo [10] spennellando i bordi con l’acqua per sigillarlo.
Lasciate lievitare i due rotoli almeno per un’ora, dopodiché tagliateli a fette [11] dello spessore di almeno 2,5 cm che riporrete su delle teglie foderata di carta forno [12]. Lasciate lievitare le fette ottenute per ancora un’ora e poi infornatele in forno già caldo a 180° per circa 15 minuti. Una volta sfornate, lasciate raffreddare le chiocciole e poi servitele.