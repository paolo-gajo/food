Per realizzare la crema al mascarpone senza uova ponete in una ciotola il mascarpone [1], aromatizzatelo con la scorza di arancia grattugiata [2], poi insaporite con il liquore Grand Marnier [3]e mescolate con una frusta per ammorbidire la crema.
A parte in un’altra ciotola , versate la panna fresca liquida, con uno sbattitore elettrico o con una planetaria iniziate a montare la panna (4-5) quando sarà semimontata unite a poco a poco lo zucchero a velo [6]
continuate a montare finché non sarà spumosa [7]. A questo punto unite la panna al mascarpone, amalgamate delicatamente con una spatola i due composti per non smontare la panna. La vostra crema al mascarpone senza uova è pronta per essere spalmata su golose fette di panettone o pandoro!