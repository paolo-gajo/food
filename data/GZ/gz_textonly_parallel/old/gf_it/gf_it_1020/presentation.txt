La crema al mascarpone è uno dei dessert al cucchiaio più goloso e facile da realizzare, spesso usato per farcire dessert come il tiramisù o per accompagnare i tradizionali dolci delle feste come il panettone o il pandoro. Per rendere questa deliziosa crema più leggera vi proponiamo una versione di crema al mascarpone senza uova, al profumo di agrumi e aromatizzata con il liquore Grand Marnier che con il suo aroma dolce e profumato si sposa deliziosamente con la scorza di arancia. D’ora in avanti mai più senza dessert grazie alla crema al mascarpone senza uova!