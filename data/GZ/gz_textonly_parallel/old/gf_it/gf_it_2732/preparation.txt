Per realizzare la panna cotta alle fragole, iniziate lavando le fragole sotto abbondante acqua fresca corrente; affettatene circa la met√† [1], posizionatele su un piatto abbastanza grande l'uno accanto all'altra, spolveratele con 20 g di zucchero e lasciatele macerare [2]. Versate le fragole restanti in un mixer dotato di lame e aggiungete 30 g di zucchero [3].
Frullate le fragole finemente [4], poi passatele al setaccio, aiutandovi con una marisa [5], in modo da togliere i semini, quindi mettete il composto da parte [6].
In una pentola versate la panna fresca insieme allo zucchero [7] e aggiungete l'agar agar [8]; mescolando con una frusta, portate a bollore e lasciate bollire il tutto per circa 5 minuti. Spegnete il fuoco e aggiungete il composto di fragole che avete preparato [9].
Mescolate con le fruste [10] fino ad ottenere un composto omogeneo. A questo punto, rivestite 4 bicchierini della capienza di 150 g con le fragole tagliate precedentemente [11] e versatevi la panna cotta, arrivando fino al bordo [12].
Riponete in frigorifero i bicchierini per almeno 3-4 ore. Successivamente passate delicatamente la punta di un coltellino liscio sul bordo di ogni bicchiere [13] e capovolgete la vostra panna cotta alle fragole con agar agar sul piattino da portata in cui la servirete [14]. Infine decorate a piacere con la fragola e una fogliolina di menta [15].