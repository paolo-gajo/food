Per preparare i biscotti alla quinoa e cioccolato, cominciate con la tostatura della farina di quinoa: versatela in una teglia rettangolare foderata con carta forno [1] distribuendola bene con un cucchiaio e realizzando uno strato sottile e uniforme [2]. Tostate la farina di quinoa a 80° forno statico per 2 ore: questa operazione consente di eliminare il retrogusto leggermente amaro proprio di questa farina senza glutine. Trascorso il tempo di tostatura, lasciate raffreddare la farina di quinoa e trasferitela in una ciotola capiente insieme alla farina di mais fumetto [3].
Aggiungete lo zucchero di canna grezzo [4], poi l’olio extravergine [5] e il latte di riso a temperatura ambiente [6].
Mescolate con un cucchiaio [7], quindi unite il cacao amaro [8] e il lievito per dolci [9].
Aggiungete a questo punto un pizzico di sale [10], la scorza grattugiata di arancia non trattata [11] e l’uovo [12].
Mescolate con le mani per compattare l’impasto [13] e inserite anche le gocce di cioccolato [14] e la cannella in polvere per un tocco speziato [15].
Appiattite leggermente il panetto di frolla e avvolgetelo con della pellicola trasparente [16]; lasciatelo riposare in frigo per circa 30 minuti. Dopodichè posizionatelo su un foglio di carta forno [17] e disponete su di esso un secondo foglio di carta forno [18].
Stendete l’impasto tra i due fogli di carta forno [19] aggiungendo, se occorre, poca farina di mais per non farlo attaccare durante la lavorazione. Ricavate una sfoglia spessa circa 6 mm e con uno stampino, ottenete dei biscottini a forma di fiore (o se preferite tondi) della dimensione di circa 5 cm di diametro [20]. Con queste dosi otterrete circa Posizionateli ora su una teglia con carta forno [21].
Per un tocco in più, potete decorare la superficie dei biscottini alla quinoa con delle gocce di cioccolato fondente o bianco [22]. Cuocete i biscotti in forno statico preriscaldato a 180° per 15 minuti, oppure in forno ventilato per 10-12 minuti a 160°. Lasciate raffreddare i biscotti alla quinoa e cioccolato prima di trasferirli su un vassoio e servirli (23-24)!