Vogliamo conquistare il cuore e il palato dei puristi della cotoletta classica proponendo una versione davvero originale e saporita: cotolette di mela ripiene. Succose fette di mela Fuji racchiudono un cuore filante di Asiago arricchito da una fettina di speck. Tutto il gusto di montagna trattenuto da una panatura super croccante, grazie al doppio giro di uova e pane. Un morso tira l'altro in questa ricetta che vede protagonista la mela in versione antipasto sfizioso. Una preparazione da non lasciarsi sfuggire: le cotolette di mela ripiene diventeranno il cavallo di battaglia di tanti pranzi e cene insieme agli amici!