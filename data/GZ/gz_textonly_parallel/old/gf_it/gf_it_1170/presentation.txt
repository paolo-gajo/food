Le lenticchie sono dei legumi ricchi di principi nutritivi, che generalmente vengono assaporate come contorno e associate al cotechino per tradizione, ma sono un’ottima pietanza anche se gustate da sole o se usate per arricchire minestre e zuppe. Le lenticchie saporite agli aromi vengono cucinate con un soffritto di cipolla, aromatizzate con alloro, ginepro e chiodi di garofano e insaporite con vino rosso e pancetta. Preparatene in quantità, dato che sono simbolo di fortuna e abbondanza! E se dovessero avanzare.. niente paura! Potete preparare croccanti e deliziosi rosti di lenticchie!