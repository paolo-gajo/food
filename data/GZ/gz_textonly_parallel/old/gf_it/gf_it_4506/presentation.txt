I ravioli di pesce sono un primo piatto della tradizione casalinga perfetto da preparare nelle occasioni speciali! Oggi vi regaliamo la ricetta per preparare dei deliziosi ravioli di gamberi e limone: degli scrigni di pasta all'uovo che racchiudono un ripieno raffinato, dal gusto delicato. I ravioli di gamberi e limone si possono condire in infiniti modi, un semplice sugo preparato con dei pachini, oppure con della panna e un po' di zafferano o con burro e timo per non coprire troppo il sapore del ripieno... un ripieno reso così morbido grazie all'aggiunta della ricotta e così profumato grazie al limone e alle foglioline di timo! Siete pronti a mettere le mani in pasta?!