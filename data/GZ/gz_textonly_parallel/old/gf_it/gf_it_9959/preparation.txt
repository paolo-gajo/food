Per realizzare i cannelloni con crema di broccoletti alla ricotta e ragù speziato iniziate dalla preparazione del ragù: pelate la cipolla, la carota e il sedano, poi tritatele finemente per il soffritto (1-2-3).
Fate rosolare il trito di verdure in un tegame con un filo di olio di oliva, salate [4] , aromatizzate con le foglie di alloro [5] e fate appassire il soffritto per almeno 10 minuti a fuoco dolce. Unite la trita di maiale al soffritto [6] mescolate con un cucchiaio di legno per ridurla in briciole e fatela rosolare qualche minuto,
poi sfumate con il vino bianco [7], proseguite la cottura per 20 minuti a fuoco moderato poi aromatizzate con un cucchiaino di paprika dolce [8], tritate con la mezzaluna i semi di finocchio che unirete al resto degli ingredienti [9], mescolate per insaporire il ragù e tenete da parte.
Ora occupatevi dei broccoli: dividete le cimette dal gambo centrale, poi tagliate a metà le cimette [10], in una padella rosolate e l’aglio con un filo di olio, il tempo necessario per insaporire l’olio, poi eliminate l’aglio [11] e aggiungete i broccoletti, salate, pepate e fateli saltare per 5 minuti poi versate un mestolo di acqua [12]
proseguite la cottura con il coperchio per 15 minuti [13] finchè i broccoletti non saranno teneri [14]. A parte setacciate la ricotta in modo da renderla più cremosa [15], salate, pepate,
versate a filo il latte [16] e mescolate con la frusta, poi aromatizzate con la noce moscata grattugiata [17]. Mettete i broccoletti ormai raffreddati in una ciotola, avendo cura di conservarne da parte 60 gr, schiacciateli con la forchetta [18]
incorporateli al ragù (non utilizzate tutto il ragù ma conservatene 300 gr che serviranno per condire i cannelloni) e alla crema di ricotta [19], anche in questo caso tenete da parte 200 gr di ricotta per il condimento). Mescolate gli ingredienti per ottenere un composto morbido e tenete da parte per la farcitura [20]. Prendete una pirofila 20x30, distribuite sul fondo metà della crema di ricotta [21]
e metà ragù tenuto da parte [22] prendete i cannelloni e la farcitura e versatela in una sa-à-poche senza bocchetta che vi aiuterà a riempire i cannelloni [23], adagiate i cannelloni farciti nella teglia [24]
e ricopriteli con la restante crema di ricotta (se volete potete usare una sa-à-poche per facilitarvi) [25] terminate con un ultimo strato di ragù e di broccoletti, spolverizzate la superficie con il Grana padano grattugiato [26]. Cuocete in forno statico a 190° per 35 minuti più 5 minuti con il grill (se usate il forno ventilato cuocete a 170° per 25 minuti). Terminata la cottura, sfornatele i cannelloni con crema di broccoletti alla ricotta e ragù bianco di maiale speziato [27] e lasciateli intiepidire prima di servirli.