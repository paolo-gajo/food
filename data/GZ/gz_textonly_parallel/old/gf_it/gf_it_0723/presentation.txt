Pizze, pizzelle e pizzette sono solo alcuni modi per declinare la regina indiscussa di tutti i lievitati, ma con il caldo aspettare il tempo della lievitazione e la cottura in forno possono limitare il desiderio. E se vi proponessimo delle pizzette di zucchine? Simpatici dischetti di quest’ortaggio estivo, facili da preparare e conditi proprio come fossero la base di una piccola pizza, in versione vegetariana! I vostri aperitivi non saranno più gli stessi quando presenterete questi finger food originali e sfiziosi. Un po’ di colore, un pizzico di storia rimescolata con la fantasia e la voglia di sorprendere gli ospiti: sono questi gli ingredienti per preparare le pizzette di zucchine! Conquisterete chiunque, compresa una regina di nome Margherita!