Per preparare i carciofi e patate iniziate proprio a pelare quest'ultime [1], poi tagliatele a spicchi [2] e trasferitele su una leccarda foderata con carta forno. Irroratele con metà della quantità di olio indicata [3],
pepate [4], salate [5] e unite i rametti di rosmarino, spezzettandoli con le mani [6]. Cuocete le patate in forno statico preriscaldato a 230° per 30 minuti. 
Nel frattempo occupatevi della pulizia dei carciofi. Eliminate le foglie più esterne [7], che risulterebbero più dure, e utilizzando un coltello tagliate anche la punta del carciofo [8]. Dividete i carciofi a metà
ed utilizzando un coltellino eliminate la barbetta interna [10]. Poi dividete i carciofi più grandi di nuovo a metà [11] e man mano poneteli in acqua acidulata [12], in modo da non farli annerire.
Trascorsi i 30 minuti, estraete le patate dal forno [13] e unite anche i carciofi [14]. Aggiungete la parte restante di olio [13], poi salate e pepate nuovamente.
Girate delicatamente i carciofi e patate [16] prima di infornarli nuovamente a 180° per altri 30 minuti. Una volta cotti estraete la teglia dal forno [17] e servite i vostri carciofi e patate ancora caldi [18].