Siete alle prime armi e siete alla ricerca di un contorno semplice da realizzare? Carciofi e patate al forno... proprio quello che fa al caso vostro! Un contorno che si abbina alla perfezione con moltissimi secondi piatti sia a base di carne, che di pesce. Già in passato avevamo sperimentato questo abbinamento per realizzare la frittata con patate e carciofi e dato il grande successo abbiamo pensato che questi due fantastici ortaggi dovessero avere una ricetta completamente dedicata. Il gusto amabile delle patate si sposa alla perfezione con quello deciso dei carciofi e qualsiasi secondo piatto voi decidiate di preparare, servendolo insieme a questo contorno diventerà sicuramente speciale!