Per realizzare la frittata al verde con salmone, toma e salsa allo zafferano iniziate a tagliare a cubetti il filetto di salmone [1], fate lo stesso anche con la toma [2]. Lavate sotto l’acqua corrente gli spinaci [3] e scolateli,
poneteli in un tegame con un filo di olio di oliva e uno spicchio di aglio [4] e fateli appassire a fuoco vivace per 10-15 minuti finché non saranno morbidi e fateli raffreddare [5]. In una ciotola sbattete le uova con un pizzico di sale e pepe [6]
unite gli spinaci cotti [7], frullate il composto con il mixer ad immersione per ottenere un composto omogeneo [8], incorporate i cubetti di salmone [9]lasciandone un cucchiaio da parte,
i dadini di toma [10] anche in questo caso tenete da parte un cucchiaio e aromatizzate con foglioline di timo fresco [11]. Rivestite con carta da forno una teglia del diametro di 24 cm [12],
versate all’interno il composto di uova [13], distribuite sopra il salmone [14] e la toma [15] che avete tenuto da parte.
Una volta terminato [16], cuocete la frittata in forno statico a 180° per 50 minuti (o in forno ventilato a 160° per 40 minuti). Verificate la cottura infilzando la frittata con uno stuzzicadenti, se rimarrà asciutto potrete sfornarla. Mentre la frittata cuoce preparate la salsa allo zafferano: scaldate l’olio in una padella, unite la cipolla tritata [17] aggiungete il brodo vegetale [18] e fatela stufare per almeno 10 minuti,
poi unite la toma a pezzetti [19] e proseguite la cottura per scioglierla. Quando il formaggio si sarà sciolto completamente aggiungete il pepe rosa in grani , lo zafferano in polvere [20] e mescolate con una spatola per amalgamarlo alla salsa e d ottenere un colore omogeneo [21].
Trasferite la salsa in un bicchiere alto e frullatela con il mixer ad immersione [22] per renderla liscia. Trasferite la salsa in una ciotolina e aggiungete altro pepe rosa in grani a piacere [23]. Nel frattempo la frittata sarà cotta, sfornatela [24] lasciatela intiepidire e poi servitela insieme alla salsa.