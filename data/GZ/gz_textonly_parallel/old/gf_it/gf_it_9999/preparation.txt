Per preparare i cupcake optical ponete in un recipiente lo zucchero semolato insieme al burro morbido a temperatura ambiente tagliato a tocchetti [1]. Incidete la bacca di vaniglia nel senso della lunghezza; estraete i semi, raschiandola con un coltellino, e aggiungeteli nella ciotola [2] insieme ad un pizzico di sale. Iniziate a lavorare gli ingredienti a crema [3]
poi versate le uova una alla volta, continuando con le fruste [4]. In una ciotola a parte setacciate la farina e il lievito unite le polveri nel composto di burro, uova e zucchero [5] e amalgamate bene tutti gli ingredienti con una spatola, in modo da ottenere un impasto liscio ed omogeneo [6].
Versate l’impasto che avete ottenuto in una sac-à-poche senza bocchetta cui potete praticare un foro; foderate uno stampo per muffin con 12 pirottini di carta e con l’aiuto della sac-à-poche riempiteli per metà con l’impasto (7-8). Cuocete in forno statico preriscaldato a 180° per 20 minuti (o a 160° per 10-15 minuti se in forno ventilato) fino a quando i cupcake saranno leggermente dorati in superficie. Una volta pronti [9], spegnete e fateli raffreddare completamente. 
Nel frattempo potete preparare le decorazioni con la pasta di zucchero: con un tarocco dividetela in piccolo panetti [10], fate una piccola conca e versate i coloranti alimentari a piacere in base alla sfumatura che volete ottenere [11]; impastate bene con le mani in modo da avere una colorazione uniforme [12].
Spolverizzate leggermente con dello zucchero a velo il tappeto di silicone e stendete la pasta di zucchero gialla [13] in un disco sottile e coppate dei dischi del diametro 6 cm [14] poi stendete quella rosa e ripetete l'operazione per quella rosa usando sia il coppa pasta da 6 cm che di dimensioni più piccole (3 cm) [15]; procedete allo stesso modo con la pasta di zucchero di colore blu e coppate dei dischi del diametro 5 cm.
Per ultimo quello bianco e copiamo i dischi di diametro 3 cm [16] e appoggiate tutti i dischi su un vassoio foderato con carta forno. Quando i cupcake saranno cotti e completamente freddi, decorate con i dischi di pasta di zucchero attacandoli con la colla alimentare [17]; adagiate il primo disco di pasta di zucchero colorata [18]
e poi distribuite la colla alimentare [19] e continuate ad adagiare i dischi di dimensione e colori diversi [20]; potete terminare decorando con delle matite brillanti colorate [21]. I vostri cupcake optical sono pronti per essere i protagonosti dei vostri buffet!