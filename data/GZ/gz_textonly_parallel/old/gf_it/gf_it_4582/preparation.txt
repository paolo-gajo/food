Per preparare i tagliolini ai moscardini iniziate pulendo i molluschi: lavateli sotto l’acqua corrente [1] poi sfilate la pelle [2], eliminate le interiora [3], il rostro (il becco che si trova al centro dei tentacoli)
e gli occhi, [4]. Una volta puliti, tagliate i moscardini a piccoli pezzi, dividendo i tentacoli [5]. In una padella ampia, mettete l'olio a scaldare, aggiungete l'aglio tritato [6] avendo cura di non farlo imbiondire,
mettete una punta di cucchiaino di peperoncino [7], quindi appena inizia a soffriggere, aggiungete i moscardini [8], mescolate il pesce [9]
e sfumate con il vino bianco [10]. Fateli cuocere per una decina di minuti a fuoco lento e coperti [11], al termine aggiustate di sale se necessario [12].
Unite infine il prezzemolo tritato per insaporire [13]. Nel frattempo predisponete la porzione di pasta che vi serve [14] e cuocete la pasta [15], quando sarà al dente scolatela
e versatela direttamente nella padella con i moscardini [16]. Mescolate [17] e fate cuocere i tagliolini ai moscardini per altri 5 minuti [18]. L'ultimo minuto giratela spesso, in modo che si amalgami bene al sugo del pesce, e condite infine con del pepe nero. Lasciate riposare 1-2 minuti e servite subito in tavola i tagliolini ai moscardini.