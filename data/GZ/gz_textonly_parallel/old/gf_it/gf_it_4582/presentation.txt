I tagliolini ai moscardini sono un primo piatto di pesce semplice e delizioso che mette in risalto il sapore genuino e i profumi che caratterizzano questi molluschi, spesso tuffati in secondi piatti succulenti in umido o con i piselli ad esempio! La polpa tenera e soda dei moscardini è l’ideale per creare un sugo leggero ma gustoso da accompagnare alla pasta fresca all’uovo. Per ottenere un ottimo piatto sono fondamentali le materie prime di qualità: procuratevi del pesce fresco e il successo dei tagliolini ai moscardini sarà assicurato!