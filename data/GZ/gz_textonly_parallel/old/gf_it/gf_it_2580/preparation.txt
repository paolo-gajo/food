Per preparare la pasta friggitelli e salsiccia iniziate sciacquando i friggitelli sotto l’acqua corrente [1], poi puliteli eliminando il picciolo [2] e incidendoli per il lungo [3]. 
Eliminate i semini interni [4] e mettete da parte i friggitelli più piccoli mentre quelli più grandi potrete tagliarli [5]. Prendete le salsicce ed eliminate il budello [6].
Sgranatele o tagliatele al coltello [7] e spostevi ai fornelli. In una padella scaldate un filo d'olio, aggiungete la salsiccia [8] e fate rosolare a fiamma dolce finché non si sarà dorata, mescolando di tanto in tanto [9]. 
A questo punto unite i friggitelli [10] e cuocete per qualche minuto mescolando di tanto in tanto [11]. Nel frattempo potete pulire i pomodorini e tagliarli in 4 parti [12].
Aggiungete anche i pomodorini [13], aggiustate di sale e di pepe [14], quindi cuocete a fiamma bassa per 10-15 minuti; alla fine rimuovete l'aglio [15].
A questo punto buttate la pasta nell'acqua bollente e salata avendo poi cura di scolarla al dente [16]. Intanto potete grattugiare il formaggio [17] e scegliere le foglie di basilico da pulire e spezzettare a mano. Appena il sugo è pronto spegnete il fuoco e unite il basilico [18]. 
Aggiungete anche il Parmigiano grattugiato [19] e date una bella mescolata [20]. Completate la vostra pasta friggitelli e salsiccia con formaggio e basilico a piacere [21]!