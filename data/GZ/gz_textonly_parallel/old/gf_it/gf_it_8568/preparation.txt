Per preparare le sfogliatine alle mele iniziate a pulire le mele: sbucciatele con un pelaverdure [1], tagliatele a metà [2], poi privatele del torsolo, creando un foro profondo con un coltello [3] e scavando con l'aiuto di un cucchiaino.
Poi tagliate le mele a fettine molto sottili dello spessore di 4 mm [4]. Per evitare che le mele anneriscano, ponetele in una ciotola contenente acqua fredda e il succo di mezzo limone. Mettete la confettura di pesche in un pentolino, versate l’acqua [5] e portate a bollore a fuoco dolce, mescolando con una spatola da cucina per 2 minuti [6].
Spegnete il fuoco e filtrate il composto che avete ottenuto con l’aiuto di un colino a maglie strette in modo da rendere la confettura più cremosa [7]. Stendete la pasta sfoglia sul piano di lavoro [8] e tagliatela in 4 rettangoli della misura di 10x15 cm [9].
Disponete su ciascuna sfoglia 6-7 fettine di mele, sovrapponendole leggermente, lasciando tutto intorno 1-1,5 cm dal bordo [10]. Una volta terminato [11], spennellate le mele con metà dose di confettura di pesche [12] ,
poi in una ciotolina a parte sbattete il tuorlo con l’acqua (13-14) e spennellate il bordo della sfoglia [15].
Ponete le sfogliatine pronte su una leccarda foderata con un foglio di carta da forno [16] e fate cuocere in forno statico preriscaldato a 180°-190° per 10-12 minuti (o a 160°-180° per 7-8 minuti se in forno ventilato). Quando saranno cotte, estraetele dal forno, cospargetele con l’altra parte di confettura alle pesche restante [17] e lasciate raffreddare. Infine potete servire e gustare le vostre sfogliatine alle mele [18].