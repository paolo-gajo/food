Per preparare sfoglie classiche con purea di fave iniziate lavando le fave, poi sgusciatele dal loro baccello [1] ed estraete i semi [2], eliminate poi l'escrescenza che ricopre il seme della fava. A questo punto fate cuocere le fave in abbondante acqua bollente [3] per almeno 5 minuti e tenete da parte qualche mestolo di acqua di cottura.
Scolatele e versatele in una ciotola, aggiungete un mestolo di acqua di cottura filtrata [4] e frullate le fave [5], aggiungendo se necessario ancora acqua di cottura per regolare la consistenza della crema che deve risultare abbastanza densa. Una volta pronta la crema aggiungete il sale e un cucchiaio di olio [6].
A parte tagliate a pezzetti il pecorino [7] e a dadini le fette di salame felino [8]. Ora potete comporre i vostri stuzzichini: mettete la crema di fave in una sac Ã  poche e spalmatela su ciascuna sfoglia [9], per finire guarnite con i pezzettini di pecorino e i dadini di salame.