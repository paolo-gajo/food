La focaccia è una di quelle bontà a cui è difficile resistere... è buona a qualsiasi ora della giornata! C'è chi la inzuppa nel cappuccino e chi la farcisce per un pranzo veloce, ma avete mai provato una versione dolce di questa ricetta che mette sempre d'accordo tutti? Oggi vi proponiamo la focaccia dolce con mele pinoli e cioccolato, un soffice lievitato, gustoso e dal profumo inconfondibile! Ideale per la colazione o la merenda di tutta la famiglia, questa focaccia è davvero ricca. Sul fondo scoprirete un dolce strato di confettura che si amalgamerà benissimo al gusto delle mele, una cascata di pinoli e di gocce di cioccolato ingolosirà questo dolce ancora di più! 