Per fortuna che esistono le scaloppine! Delicatissime fettine di vitello che rendono speciali le cene, anche le più veloci o frugali, purché ogni volta si scelga il condimento adatto che possa stuzzicare il palato. Stavolta ci rivolgiamo a chi adora l’essenza fresca e acre del limone, che addensandosi diventerà una salsa prelibatissima! Le scaloppine al limone, così come il pollo al limone, vi conquisteranno subito con il loro sapore delicato e profumato. Il nostro consiglio? Sicuramente quello di essere generosi con le dosi, perché le scaloppine al limone sono davvero irresistibili!