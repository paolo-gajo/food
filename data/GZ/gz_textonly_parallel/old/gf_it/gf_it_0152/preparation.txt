Per preparare le scaloppine al limone cominciate spremendo quest’ultimo per ricavarne il succo [1]. Poi battete le fettine con l’aiuto di un batticarne, coprendole con carta da forno per non rompere le fibre [2]. Colpitele con mano decisa ma senza troppa violenza, in questo modo i tessuti si ammorbidiranno senza però stracciare la polpa [3].
Infarinate le fettine di vitello [4] ed eliminate la farina in eccesso; in una padella ampia fate fondere il burro a fiamma bassa, quindi aggiungete le fettine, alzate la fiamma e rosolatele per un paio di minuti prima da un lato [5] e poi dall’altro [6].
Aggiustate di sale e di pepe nero [7], versate il succo di limone nella padella e cuocete a fiamma dolce per 2-3 minuti [8]. Non appena noterete che la salsa inizierà a rapprendersi diventando cremosa, potrete spegnere e servire subito le scaloppine al limone [9]!