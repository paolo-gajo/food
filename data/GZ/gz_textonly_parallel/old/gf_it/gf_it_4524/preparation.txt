Per preparare la poke bowl di salmone e frutta cominciamo dalla cottura del riso. Versatelo in un colino e sciacquatelo [1]. Trasferitelo in una pentola, coprite con la quantità di acqua indicata [2], aggiustate di sale e portate a ebollizione [3].
Quindi coprite con un coperchio avvolto in un telo pulito [4], abbassate la fiamma al minimo e lasciate cuocere per 10 minuti senza aprire o mescolare: in questo modo a fine cottura risulterà asciutto [5]. Una volta pronto, togliete il coperchio e lasciatelo riposare per 5 minuti [6].
Nel frattempo tagliate il filetto di salmone, privato della pelle, a cubetti [7], condite con olio di sesamo [8], il sale e il succo di lime [9].
Mescolate [10] e passate all'avocado. Dividetelo a metà, eliminate il nocciolo [11] e ricavate la polpa aiutandovi con un cucchiaio [12].
Tagliate la polpa a dadini [13], raccoglieteli in una ciotola e conditeli con il succo di lime [14], l'olio di semi [15],
mescolate anche questo [16] e infine passate alla mela. Tagliatela in due, privatela del torsolo [17] e affettatela sottilmente con una mandolina, o al coltello se preferite [18].
Non vi resta che passare alla composizione: in 4 ciotoline- o eventualmente in un piatto da portata- radunate il riso e il salmone [19], l'avocado e le mele [20] e guarnite con il sesamo nero, la salsa di soia, e a piacere con delle fettine di lime. Ecco pronta la vostra poke bowl di salmone e frutta [21]