Il pan brioche morbido alle patate è una variante del classico pan brioche, reso ancora più soffice grazie all'aggiunta delle patate schiacciate nell'impasto! Realizzarlo è semplice, ma dovrete avere un po' di pazienza... solo senza fretta infatti otterrete un impasto liscio che crescerà meglio durante la fase di lievitazione. Abbiamo scelto di dare al pan brioche la forma di una treccia, ma potrete sbizzarrirvi con la fantasia e utilizzare questo impasto per creare tante forme, in stampi diversi. Il pan brioche morbido alle patate ha un gusto neutro ed è perfetto da gustare in ogni momento della giornata. Provatelo con marmellata o Nutella per una golosa colazione oppure farcitelo con salumi, verdure e formaggi per creare un sandwich strepitoso! E se anche voi amate questo genere di lievitati non perdete queste ricette: