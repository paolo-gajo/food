Per preparare le focaccine con Grana Padano e ragù di bacon e castagne, iniziate dal condimento: tagliate a striscioline sottili le fette di bacon [1], poi tritate i rosmarino fresco [2] e le castagne precotte [3]. 
Ungete una padella e lasciate scaldare, quindi versate il bacon [4] e mescolate per far rosolare qualche istante a fuoco vivace. Poi, sempre a fuoco vivace, potrete versare anche le castagne precotte, il rosmarino tritato [5] e insaporire con pepe a piacere. Lasciate cuocere circa 5 minuti, mescolando di tanto in tanto. Intanto potete preparare l'impasto: in una ciotola versate la farina e il lievito [6].
Versate anche l'acqua a temperatura ambiente mentre iniziate a mescolare con un cucchiaio di legno [7]. Aggiungete anche l'olio sempre mescolando [8]. Una volta che avrete incorporato i liquidi, potete unire il sale [9].
Lavorate per un paio di minuti sempre con il cucchiaio, fino ad ottenere un impasto molto morbido ed elastico [10]. Scaldate una piastra e ungetela con poco olio d'oliva. Prelevate un cucchiaio di impasto e aiutandovi con un altro cucchiaio adagiate mucchietti di impasto sulla piastra calda [11]. Lasciate cuocere a fuoco medio le focaccine 4-5 minuti per lato, coperte con carta alluminio [12]. Una volta pronte, tagliate a metà le focaccine per scaldare leggermente la parte interna. Quindi farcitele con il ragù di castagne e bacon e scaglie di Grana Padano. Potete aromatizzare con qualche rametto fresco di rosmarino.
Passato il tempo indicato, giratele [13] e cuocete dall'altra parte per 2-3 minuti, sempre coperte [14]. Una volta pronte, ponetele su unagratella e tagliatele a metà [15].
Rimettetele sulla piastra calda qualche istante per far scaldare la parte interna [16] e [17]. Potete infine farcirle con il ragù di bacon e castagne [18].
Adagiate un paio di scaglie sottili di Grana Padano DOP per ciascuna focaccina [19] e del rosmarino fresco [20]. Servite le vostre focaccine con Grana Padano e ragù di bacon e castagne [21].