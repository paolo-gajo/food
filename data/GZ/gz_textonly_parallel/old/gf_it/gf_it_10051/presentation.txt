Quando il sapore della terra e del mare si incontrano, creano una combinazione di gusto davvero unica per portare in tavola tutto il profumo di preparazioni genuine e saporite: le lasagne con scampi, pomodorini e pesto di fave sono un vero tripudio di colori e sapori ben miscelati tra loro. Sono una versione originale delle lasagne, per gustare ingredienti di stagione e festeggiare la Pasqua o semplicemente per un pranzo primaverile. Le sottili sfoglie all'uovo abbracciano un cremoso pesto di fave fresche, deliziosi pomodorini confit, scampi carnosi e una saporita besciamella di scampi che rende questa lasagna davvero particolare!