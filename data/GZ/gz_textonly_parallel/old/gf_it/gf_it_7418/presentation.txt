Grazie alla cucina è possibile fare il giro del mondo conoscendo e apprezzando le culture degli altri paesi. Oggi abbiamo deciso di spostarci in India per assaggiare le thepla. Si tratta di una sorta di schiacciatine, quasi simili alle nostre crespelle, ipiche della cucina gujarati, diffuse nella regione orientale del paese. L'impasto delle thepla è perfetto per tutte le occasioni, infatti vengono servite a colazione, pranzo, per merenda e a cena. Basterà semplicemente sostituire o omettere qualche spezia per il tipo di risultato che volete ottenere. Ma non è tutto. Queste buonissime schiacciatine possono essere consumate per accompagnare delle salse, come vi abbiamo suggerito, oppure ottime da farcire. La cucina indiana, da sempre, ci conquista con piatti famosi come il pollo al curry, i due più importanti pani il naan e il chapati e il recentemente famosissimo golden milk. Ma ora siete pronti? Saltate su, oggi si vola in India alla scoperta del thepla una nuova ricetta da amare!