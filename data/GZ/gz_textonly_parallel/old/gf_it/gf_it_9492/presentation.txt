Happy hour casalingo in vista? Ecco la nostra appetitosa proposta: schiacciatine sfiziose farcite con una cremosa stracciatella, dal gusto fresco e delicato, e sottili fettine di speck che conferiranno il giusto tocco di sapidità a questi invitanti stuzzichini. Lasciatevi tentare da queste delizie mignon:  si preparano in casa con un veloce impasto, lo stesso dei bretzel... e un piccolo trucco che le renderà irresitibilmente croccanti e dorate! Non vi resta che scegliere il vostro cocktail preferito da accompagnare a queste schiacciatine sfiziose e l'aperitivo è servito!