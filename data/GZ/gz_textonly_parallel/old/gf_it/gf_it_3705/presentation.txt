Qualcuno ha detto "a me i broccoli non piacciono"? Perché siamo pronti a scommettere che presto vi ricrederete, con i broccoli in pastella! Un antipasto molto semplice e sfizioso, l'ideale per chi non ama gustare queste verdure della stagione fredda, con cui in genere si prepara un'avvolgente vellutata, una più golosa versione gratinata sotto un ricco strato di besciamella o anche nella versione siciliana, "affogati"! Per una consistenza ideale dovrete sbollentarli leggermente, così risulteranno perfetti al morso, avvolti dalla fragrante pastella! I broccoli in pastella vi conquisteranno letteralmente. Avete tutto per iniziare a prepararli?