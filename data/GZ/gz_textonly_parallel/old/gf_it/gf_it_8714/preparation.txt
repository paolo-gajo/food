Per realizzare la torta senza latte versate in ciotola le uova e lo zucchero [1], la scorza di mezzo limone e i semi del baccello di vaniglia [3].
Con le fruste elettriche lavorate tutto a velocità media [4] fino a ottenere un composto spumoso [5]. Dunque aggiungete la farina tutta insieme [6] e continuate a lavorare per farla assorbire.
Unite anche il lievito [7]. Quindi versate l'olio [8] e l'acqua a temperatura ambiente [9].
Lavorate ancora con le fruste fino ad ottenere un impasto liscio e omogeneo [10]. Ungete con dell’olio di semi e infarinate una tortiera del diametro di 22 centimetri [11]. Versatevi l’impasto all'interno [12] e cuocete in forno preriscaldato a 180° per circa 40 minuti.
Fate la prova dello stecchino prima di sfornare [13], poi fate freddare e sformate la torta senza latte [14]. Spolverizzate con zucchero a velo e servite [15].