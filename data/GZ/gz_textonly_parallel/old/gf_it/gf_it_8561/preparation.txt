Per preparare la pasta pasticciata, per prima cosa mettete a rassodare le uova: versatele in una pentola con acqua fredda e, non appena arrivano al bollore, lasciatele cuocere per circa 9 minuti. Quando saranno cotte ricordate di sgusciarle mentre sono ancora calde e tenetele da parte [1]. Nel frattempo preparate il sugo: tritate finemente una cipolla e uno spicchio d'aglio puliti [2] e ponete il trito in una padella ampia oleata. Fate sudare il tutto per una quindicina di minuti, aggiungendo al bisogno qualche cucchiaio d'acqua per non bruciare il soffritto [3].
Aggiungete la passata di pomodoro [4], regolate di sale e fate cuocere a temperatura dolce fino a che il sugo non si sarà rappreso: ci vorranno 30-35 minuti circa. Infine aromatizzate con delle foglie di basilico spezzettate con le mani e delle foglioline di timo [5]. Tagliate a fette le uova con un coltello o con l'apposito tagliauovo, per ottenere delle fette regolari [6].
Ora tagliate a piccoli cubetti il salame, la mortadella e la provola [7]. Tagliate a cubetti anche la mozzarella e mettetela in un colino così rilascerà il siero in eccesso [8]. Infine mettete a bollire abbondante acqua, salatela e cuocete i rigatoni [9].
Scolate la pasta a metà cottura e tuffatela subito nel sugo [10], poi conditela con 2/3 dei cubetti di salame, di mortadella [11] e di provola [12].
Mescolate accuratamente il tutto [13] e trasferite metà del composto in una pirofila da 34x24 cm [14]. Aggiungete un paio di cucchiaiate di parmigiano grattugiato e metà delle uova sode [15].
Quindi aggiungete la restante parte di mortadella, salame [16] e provola [17]. Ricoprite con il resto della pasta [18]
e ultimate con la mozzarella [19] e la restante parte di uova e Parmigiano grattugiato [20]. La vostra pasta pasticciata è pronta per cuocere in forno statico preriscaldato a 200° per circa 15 minuti più 4-5 minuti di grill per dorare la superficie. Buon appetito [21]!