E’ vero che le cipolle fanno piangere, ma in questo caso vi faranno venire anche l’acquolina in bocca! Le cipolle ripiene sono perfette per chi desidera mangiare leggero senza rinunciare al gusto: il morbido guscio cotto a vapore viene farcito con tante verdure colorate saltate in padella, con in più il tocco saporito della gratinatura finale in forno. Una ricetta vegetariana da servire sia come secondo che come contorno o antipasto, magari da proporre insieme alla variante col tartufo. Facili e veloci da preparare, le cipolle ripiene conquisteranno tutti con la loro genuina semplicità!