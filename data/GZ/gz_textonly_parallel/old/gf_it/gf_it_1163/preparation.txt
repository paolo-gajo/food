Per preparare il polpettone, mettete in una ciotola capiente la carne trita, la salsiccia privata della pelle e sbriciolata, la mollica di pane ridotta in fini briciole, il Grana Padano, le due uova, l’aglio schiacciato, il sale, il pepe, la noce moscata in polvere e il prezzemolo tritato [1]; impastate il tutto con le mani per circa 10 minuti amalgamando bene gli ingredienti. Con il composto ottenuto realizzate un cilindro della lunghezza di circa 20 cm [2]. Su un tagliere battete le fettine di carne con cui rivestirete la carne.
Disponete tutte le fettine sul tagliere e adagiate al centro il polpettone [4]. Avvolgetelo per bene (5-6)
poi legatelo con lo spago da cucina [7] (non sai come fare? Guarda la scuola di cucina cliccando qui). Tritate l’aglio finemente assieme agli aghi di rosmarino e alle foglie di timo e unite il sale e il pepe [8]; con questi ingredienti cospargete interamente il polpettone facendoli aderire per bene [9].
In un tegame fate fondere il burro assieme all’olio, poi rosolate a fuoco dolce il polpettone su tutti i suoi lati,
unite uno o due mestoli di brodo di carne [13], coprite il tegame con un coperchio [14] e lasciate cuocere a fuoco basso per almeno un’ora. Durante la cottura girate spesso il polpettone e, se servisse, aggiungete altro brodo; dopo un’ora bucate il polpettone con uno stecchino: se fuoriuscirà del liquido rosa lasciate cuocere ancora per 10-15 minuti, se invece il liquido sarà trasparente spegnete il fuoco, perché il polpettone è cotto a puntino. Lasciate riposare il polpettone al caldo per 15 minuti e nel frattempo preparate la salsetta di accompagnamento, unendo un cucchiaio di farina setacciata al fondo di cottura e mescolando a fuoco dolce fino all’addensamento. Se il sughetto è scarso aggiungete un mestolo di brodo e poi una volta addensato, aggiustate di sale. Se desiderate una salsa molto vellutata passate il sughetto al setaccio. Eliminate lo spago dal polpettone, tagliatelo a fette che cospargerete con il sughetto precedentemente ottenuto.