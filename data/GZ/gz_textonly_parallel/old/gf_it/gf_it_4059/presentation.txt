Siete alle prime armi in cucina? Non è detto che anche i piatti più semplici non richiedano piccole accortezze per risultare saporiti e gustosi! Proprio come quello che stiamo per presentarvi: fusilli panna, prosciutto e piselli. Chi almeno una volta non si è cimentato in un piatto di pasta usando questi ingredienti ed è proprio la materia prima spesso a fare la differenza: noi abbiamo usato piselli freschi, prosciutto cotto di ottima qualità e panna fresca liquida, quella che si trova nel banco frigo e che si è convinti sia ottima da utilizzare solo da montare per scenografiche torte! Pochi e semplici ingredienti abbinati insieme per un piatto fusilli panna e piselli adatto ad ogni occasione, cremoso da leccarsi i baffi!