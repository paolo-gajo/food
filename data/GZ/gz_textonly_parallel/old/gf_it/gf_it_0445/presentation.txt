Qual è il piatto tipico della domenica? Difficile sceglierne uno che metta tutti d’accordo, ciascuno di noi ricorderà i piatti di famiglia perché alla fine è così, sono le radici che influenzano la nostra cucina. Ma dopo aver fatto un giro virtuale da Nord a Sud e aver esplorato le numerose ricette della nostra tradizione, dal tipico ragù napoletano fino alle intramontabili lasagne, abbiamo trovato un accordo quando qualcuno ha pronunciato la parola “arrosto”. C'è chi proponeva quello al latte, quello lardellato o farcito con le prugne. Abbiamo optato per un classico alla fine, quello succulento accompagnato con patate a tocchetti! Nel giro di un’ora eravamo tutti a tavola a parlare di quanto fosse buono e succulento l’arrosto di vitello al forno con patate. Ecco come lo prepariamo noi, pochi ingredienti un tempo giusto per la cottura e gli sforzi vengono poi ripagati della fatica. Preparatevi anche voi a ricevere tanti complimenti: un arrosto così non è solo per la domenica, ma per tutte le grandi occasioni in cui concludere il pasto anche con una favolosa crostata morbida con crema!