Per preparare il brodo vegetale prendete tutti gli scarti delle vostre verdure [1]. Potete utilizzare qualsiasi tipo e qualsiasi parte edibile di ciascun ortaggio. Dovrete ottenere un totale di 760 grammi di scarti tra bucce, estremità delle verdure, ritagli etc. Trasferiteli poi nel contenitore di un mixer [1], aggiungete il sale grosso [2] e frullate il tutto fino ad ottenere una purea [3].
Ponete poi un colino su una ciotola e trasferite il composto all'interno e pressate con un cucchiaio [4] per eliminare l'acqua in eccesso [5]. Disponete poi su una leccarda un foglio di carta forno e trasferite il composto di verdure sopra [6]. 
Allargatelo sulla teglia, spargendolo in maniera uniforme [10] e cuocete in forno statico preriscaldato a 120° per circa 2 ore e mezza. Quando le verdure saranno ben secche sfornatele [11], lasciatele raffreddare e trasferitele di nuovo nel mixer pulito [12]. 
Frullatele nuovamente [10] fino ad ottenere una polvere [11]. Trasferitele poi in una ciotolina e il vostro brodo granulare sarà pronto da utilizzare [12]. 