Oggi vi presentiamo una ricetta che farà felici i veri amanti del formaggio, quelli che amano gustarlo in purezza: la fonduta di Parmigiano! Una crema vellutata, facile e veloce da preparare, che si ispira alla classica fonduta valdostana. Ideale da servire come antipasto o piatto unico, è ottima da accompagnare con crostini di pane tostato ma nulla vi vieta di aggiungere anche patate e salumi alla maniera della fonduta di Reblochon! Inoltre, la fonduta di Parmigiano può trasformarsi in un appetitoso condimento per paccheri o gnocchi… e voi, come preferite gustarla?