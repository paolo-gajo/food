Per preparare la fonduta di Parmigiano Reggiano DOP, versate la panna fresca in un pentolino [1] e iniziate a scaldarla a fuoco medio, poi unite una parte del Parmigiano Reggiano DOP grattugiato [2] e mescolate con un cucchiaio di legno [3].
Continuate ad aggiungere il Parmigiano Reggiano DOP poco per volta [4], mescolando continuamente [5], e lasciate addensare per qualche minuto. Se desiderate una consistenza liscia e cremosa, potete frullare la fonduta con un mixer a immersione [6].
Versate la fonduta nel tipico tegame [7], aggiungete una macinata di pepe nero [8] e servite la vostra fonduta di Parmigiano con crostini di pane tostato [9]!