Per preparare i bocconcini di merluzzo e speck come prima cosa preparate il trito di erbe aromatiche [1] e unitelo in una ciotola insieme alla mollica sbriciolata [2]. Aggiungete poi la scorza di limone grattugiata [3] e mescolate il tutto. 
Prendete i filetti di merluzzo e tagliateli prima a falde [4] e poi a cubetti, non troppo piccoli [5]. Versate un filo d'olio in un tegame, scaldatelo e unite il merluzzo [6]. Lasciatelo rosolare su entrambi i lati per un totale di 5 minuti, girandoli con delicatezza. 
In ultimo salate [7] e trasferite in un piatto [8]. Passate poi i cubetti di merluzzo nella panatura [9] 
in modo da coprirli interamente [10]. Distendete le fette di speck su un tagliere e adagiate ciascun bocconcino all'inizio di una delle fette [11]. Arrotolate in modo da ottenere un involtino [12]. 
Fate lo stesso anche per gli altri [13] e disponeteli all'interno di una pirofila [14]. Cuocete in forno statico preriscaldato a 180Â° per 10 minuti. Poi sfornate [15] e lasciate raffreddare. 
Sistemate su un piatto delle foglie di lattuga e una ciotolina, trasferite poi anche i bocconcini [16] e riempite la ciotolina con la maionese [17]. I vostri bocconcini di merluzzo e speck sono pronti da servire [18]! 