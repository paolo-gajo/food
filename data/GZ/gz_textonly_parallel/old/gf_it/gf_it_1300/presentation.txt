Esistono personaggi storici celebri non solo per aver eccelso nei più svariati campi del sapere umano ma anche… per le loro abitudini e gusti culinari! Uno di questi è il rinomato chirurgo Serge Voronoff (ai tempi Samuel Voronoff), padre del celeberrimo filetto alla Voronoff. Sembra che il dottore, appassionato e profondo conoscitore dei metodi per ritardare la vecchiaia, abbia inventato questo piatto come elisir di giovinezza che, secondo alcuni canoni della cucina erotica, era capace anche di ridestare ardori giovanili! Di certo il filetto di manzo alla Voronoff è un piatto robusto: la carne viene appena scottata in padella e sfumata con Cognac e insaporita da una ricca crema a base di panna fresca, insaporita con salsa Worchestershire, senape e tabasco. Questa preparazione, intrigante e prelibata allo stesso tempo, risulta perfetta se state pensando di preparare una cenetta per le occasioni speciali… “prescrivetela” al vostro amato e prendetelo per la gola! E se siete amanti della carne e delle cremine saporite vi consigliamo di provare anche la versione al pepe verde! 