Ricordate la nostra ricetta della feta al forno? Così sfiziosa e accattivante che abbiamo deciso di trasformarla in un condimento per un primo piatto: nasce così la pasta con feta e pomodorini al forno! I sapori mediterranei da sempre sono fonte di ispirazione, qui la scelta è ricaduta sulla feta, presa in prestito dalla cucina greca, abbinata a dolcissimi pomodorini ciliegini e nostrane olive taggiasche, un mix vincente e appetitoso che vi conquisterà al primo boccone.