Quando avete bisogno di un antipasto facile e veloce da realizzare anche all’ultimo minuto, i cornetti salati sono sempre la soluzione ideale! Perfetti da servire come aperitivo insieme a un bicchiere di bollicine, possono essere farciti con gli ingredienti più vari così da venire incontro ai gusti di tutti: non solo edamer e pancetta o salmone e robiola quindi, ma anche verdure crude, verdure alla griglia, salse, mozzarella, pomodori secchi, olive… lasciate che sia la vostra fantasia a guidarvi e a fare la gioia dei vostri ospiti! Preparate i cornetti salati per un buffet fra amici insieme ad altri classici antipasti con la pasta sfoglia come rustici e pizzette, oppure serviteli in occasione del cenone di Natale o Capodanno… in ogni caso, non ne rimarrà nemmeno uno!