Con le prime giornate di sole e i primi caldi si ha subito voglia di preparare piatti poco elaborati e gustosi. Ci sono poi ortaggi particolari, come i fagiolini, che sono tipici tra la stagione primaverile ed estiva e si prestano per la loro versatilità a realizzare ricette davvero gustose, come la pasta con ricotta, fagiolini e pomodori freschi o le classiche trenette al pesto, patate e fagiolini. I bucatini coi fagiolini hanno proprio il gusto dell'estate: un piatto ricco e dal sapore avvolgente che farà assaporare questa verdura di stagione in una maniera più appetitosa! Che siate al mare, in montagna o più semplicemente in una qualsiasi giornata della vostra quotidianità, dovete assolutamente concedervi una pausa pranzo gustando la pasta coi fagiolini.