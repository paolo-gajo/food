Per velocizzare la preparazione di questa ricetta utilizzaremo dei vol au vent già pronti [1]. Una volta pronti i vol au vent disponeteli su un piano di lavoro, e occupatevi delle creme che vi serviranno per farcirli. Noi abbiamo scelto di preparare la salsa coktail, insalata russa. Con queste dosi potrete riempire 3 dei 12 vol au vent.
Preparate la crema alle erbe: mondate e tritate il prezzemolo, in una ciotolina lavorate la robiola con la panna fresca [4], aggiungete il prezzemolo tritato e un pizzico di sale e di pepe nero [5], mescolate il tutto e con l'aiuto di una sac-a-poche e trasferitelo all'interno del vol au vent [6].
Poi passate alla preparazione dei vol au vent con i gamberetti, disponete sul fondo di un vol au vent un cucchiaino di salsa cocktail [7], poi inserite i gamberetti, sgusciati e sbollentati [8], potrete sminuzzarli o lasciarli interi se preferite, aggiungete un altro cucchiaio di salsa cocktail e guarnite con i gamberetti lasciati interi [9].
Passate quindi alla farcia al salmone, tritate il salmone e unitelo alla robiola [10] mescolate bene e inserite anche questo composto all'interno del vol au vent e disponete sulla sommità una fettina di salmone e un ciuffetto di timo o di aneto per decorare [11]. Poi farcite gli ultimi vol au vent con l'insalata russa.
Se volete potete completare i vol au vent con la gelatina. Fate sciogliere un cubetto di gelatina in acqua calda (seguendo le dosi riportate sulla confezione) e una volta sciolta disponetela sulla sommità dei vol au vent. Quindi mettete i vol au vent in frigorifero per far rassodare la gelatina. Dopo il riposo in frigorifero i vostri bellissimi vol au vent sono pronti per essere gustati!