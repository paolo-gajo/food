Per preparare le chips di zucchine croccanti iniziate lavando [1] e asciugando le zucchine, poi spuntatele [2] e con l'aiuto di una mandolina (per un risultato più preciso) o al coltello, affettatele sottilmente ottenendo delle rondelle di 3 mm [3].
Raccoglietele in una ciotola, unite il sale [4] e la farina [5], quindi mescolate [6].
Versate l’olio [7] e le foglioline di origano fresco [8]. Quindi mescolate ancora [9].
Trasferite le zucchine in una teglia foderata con carta forno cercando di sovrapporle il meno possibile. Irrorate con un altro po' d'olio [10] e passate alla cottura in forno statico già caldo a 200°, per circa 25 minuti [11]. Ecco pronte le vostre chips di zucchine croccanti, servitele nei conetti o su un piatto [12]. 