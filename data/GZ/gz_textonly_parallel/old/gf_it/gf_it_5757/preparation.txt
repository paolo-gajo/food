Per preparare le sfoglie con crema obatzda e paprika, iniziate dalla crema: ponete in un mixer il camembert (possibilmente piuttosto maturo) e lo stracchino [1]. Aggiungete il burro ammorbidito [2] e 4 cucchiai di birra chiara [3]. Frullate bene il tutto fino ad ottenere una consistenza liscia e cremosa.
Trasferite la crema in una ciotola e pepate a piacere [4]. Se lo gradite tritate finemente un cipollotto [5] e aggiungetelo alla crema [6].
Mettete la crema obatzda in una sac Ã  poche e ponetene un ciuffo su ogni sfoglia classica (7-8). Terminate con una spolverata di paprika dolce su ognuna [9] ed ecco le vostre sfoglie con crema obatzda e paprika pronte per essere gustate!