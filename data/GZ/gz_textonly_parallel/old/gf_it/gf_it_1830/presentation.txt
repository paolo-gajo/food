Oggi GialloZafferano vi propone la ricetta dei veggie wrap un piatto leggero ricco di verdure croccanti, gustosi pomodorini ciliegini caramellati in padella e feta. I veggie wrap sono facili da preparare e ideali come antipasto o come pietanza per una cena informale anche per i vostri amici vegetariani. Il termine "veggie" in inglese è proprio l'abbreviazione di vegetariano. Questi wrap infatti sono realizzati con piadine senza strutto e farciti con verdure fresche: carote, cetrioli, misticanza e zucchine.Ad ogni morso dei veggie wrap scoprirete la delicatezza della salsa tzatziki a base di yogurt greco e cetrioli, che con l'aggiunta della menta dona ancora più freschezza a questa ricetta.Per rendere i vostri veggie wrap ancora più invitanti, potete servirli avvolti in tovaglioli a fantasia, per dare un tocco di colore alla tavola!