La buona cucina italiana vanta numerosi piatti tradizionali, riconosciuti e apprezzati indistintamente da nord a sud e, come spesso accade, esistono differenti versioni a seconda della regione. La trippa alla romana è un esempio molto appropriato, tipica del Lazio che si contrappone alle altre versioni già ben note, come la trippa alla fiorentina, alla napoletana, alla bolognese fino alla famosa versione della trippa alla milanese (busecca). Come per molte altre ricette tipiche laziali, anche la trippa alla romana conserva sapori ricchi e profumi intensi, come quello del guanciale e della menta, infine il tutto viene impreziosito da un’abbondante grattugiata di pecorino romano.