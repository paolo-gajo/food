Per preparare la trippa alla romana cominciate dalla pulizia della stessa, quindi riponetela in una scolapasta e sciacquatela per bene sotto acqua corrente, dopodiché lasciatela scolare [1]; intanto preparate il trito aromatico sbucciando la carota e tagliandola a cubetti [2], fate lo stesso con il sedano [3] privandolo dei ciuffetti,
e ancora con la cipolla [4] privandola della buccia, e se non gradite il sapore intenso eliminate anche il cuore. Tagliate poi la fetta di guanciale [5] e riducete anche questa in cubetti [6].
In una casseruola versate l’olio extravergine d’oliva insieme al trito aromatico di sedano, carota e cipolla e poi aggiungete anche lo spicchio d’aglio sbucciato [7] lasciate insaporire qualche istante a fiamma viva e aggiungete anche i cubetti di guanciale [8] e infine la trippa [9].
Versate il vino bianco [10] e lasciate sfumare completamente, aggiustate di sale e di pepe [11] e infine aggiungete la polpa di pomodoro [12],
mescolate il tutto e lasciate cuocere per 2 ore [13], non ci sarà bisogno di coprire o aggiungere acqua, poiché la trippa rilascerà i succhi durante la cottura. Trascorsa la prima ora di cottura aggiungete le foglioline di menta [14] e continuate a cuocere. Dopo due ore di cottura recuperate lo spicchio d’aglio [15],
Infine, dopo aver spento la fiamma, aggiungete il pecorino romano grattugiato [16], mantecate qualche istante [17] e servite la trippa alla romana ancora ben calda [18].