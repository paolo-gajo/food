Per preparare il pan brioche salato iniziate a pesare tutti gli ingredienti, dovranno essere tutti alla stessa temperatura. A questo punto setacciate la farina all'interno della ciotola di una planetaria [1], unite il lievito di birra secco [2] e lo zucchero [3].
Sbattete le uova in una ciotola, quindi azionate la planetaria dotata di frusta a velocità moderata e versate le uova a filo [4]. Una volta che saranno ben amalgamate cambiate la frusta con il gancio impastatore, aggiungere il sale [5] e poi il burro morbido un pezzetto alla volta [6] aspettando che si assorba prima di procedere con un altro.
Una volta che avrete finito di aggiungere il burro lavorate il composto per circa 20 minuti fino a che non risulterà ben incordato [7]. Otterrete un impasto piuttosto idratato e non sarà necessario aggiungere altra farina. Aiutandovi con un tarocco trasferitelo su un piano di lavoro, imburratevi leggermente le mani e date delle pieghe di rinforzo, portando la pasta dall'esterno verso l'interno [9].
A questo punto formate una sfera [10] e trasferite l'impasto in una ciotola capiente. Coprite con della pellicola trasparente e lasciate lievitare per circa 3 ore nel forno spento solo con la luce accesa. Se preferite non utilizzare la pellicola, potete mettere l'impasto su un tagliere e coprire con una ciotola capiente capovolta sopra l'impasto: dovrete comunque impedire che prenda aria perchè si creerebbe una crosticina in superficie. Una volta che avrà raddoppiato di volume [12]
trasferitelo nuovamente su un piano di lavoro leggermente infarinato e con le mani schiacciate delicatamente l'impasto per appiattirlo [13]. A questo punto ripiegate entrambe le estremità laterali verso il centro [14] e iniziate ad arrotolarlo [15]
fino ad ottenere un filone [16] della stessa lunghezza dello stampo. Fatto ciò, imburrate uno stampo 26x11 cm e trasferite l'impasto al suo interno [17], coprite nuovamente con la pellicola per alimenti [18] (potete decidere di non coprire con pellicola, ma con un canovaccio. Ovviamente la pellicola serve a non far entrare aria. Lasciate lievitare ancora per un'ora in forno spento solo con la luce accesa.
Trascorso questo tempo spennellate la superficie con il tuorlo sbattuto insieme alla panna [19] e cuocete in forno statico preriscaldato a 170° per 35 minuti. Una volta cotto sfornate il vostro pan bioche salato [20] e lasciatelo raffreddare prima di servirlo [21].