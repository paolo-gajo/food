Per preparare la conserva di pomodorini, dovrete sanificare i barattoli come indicato nel box in fondo alla ricetta, seguendo le indicazioni del Ministero della Salute. Vi raccomandiamo l'uso di barattoli sanificati e coperchi nuovi.Lavate poi i pomodorini accuratamente [1]. Se dovesse essere necessario sfregateli per eliminare eventuale presenza di terra. Poi scolateli bene e divideteli in due vasetti da 350 g [2]. Versate l'acqua in un pentolino [3], 
aggiungete il sale [4] e portate ad ebollizione. Otterrete una salamoia al 3% che dovrete versare all'interno dei barattoli fino a coprire i pomodorini [5]. Posizionate sopra ai pomodorini l'apposito pressello [6] 
e richiudete con gli appositi tappi, che dovranno essere nuovi [7]. Immergete i barattoli in acqua, dovranno essere quasi completamente ricoperti [8] e portate a bollore. Cuocete per un totale di 45 minuti a fuoco medio. Poi spegnete e lasciate raffreddare i barattoli nel tegame, quindi scolateli e lasciatelli qualche istante a temperatura [9] prima di conservare in dispensa i vostri pomodorini!