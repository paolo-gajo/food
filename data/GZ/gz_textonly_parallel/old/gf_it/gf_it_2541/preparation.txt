Per preparare la torta al cioccolato con albicocche e amaretti, ponete a scolare le albicocche dal liquido di conservazione [1]. Quindi tritate il cioccolato fondente [2] e ponetelo in un pentolino per scioglierlo a fuoco bassissimo insieme al burro [3].
Mescolate con un cucchiaio di legno e, quando sarà sciolto, versate il latte [4]. Mescolate ancora fino a quando otterrete una salsa densa e senza grumi [5]. Mentre il cioccolato si raffredda, dividete i tuorli dagli albimi [6]
e montate i primi con due terzi dello zucchero a velo [7]: potete usare uno sbattitore elettrico [8] o una frusta a mano. Versate poi il cioccolato fuso fatto intiepidire e continuate a lavorare il composto [9].
Quindi mettete da part e 12 amaretti e tritate i restanti per ridurli in polvere (10-11); setacciate la farina nell’impasto [12] e mescolate con una spatola;
quindi unite la polvere di amaretti e amalgamate bene il tutto [13]. Montate gli albumi a neve con il restante zucchero a velo [14]. Unite delicatamente gli albumi al composto, mescolando dall’alto verso il basso per non smontarli [15].
Infine, tamponate le albicocche con un panno da cucina e tagliatele a piccoli dadini [16], lasciandone da parte 8 intere per la decorazione. Unite le albicocche in pezzi all’impasto e mescolate [17]; poi infarinate e foderate con carta da forno una tortiera di 23 cm di diametro. Versate l’impasto all’interno [18] e distribuitelo con una spatola.
Quindi adagiate delicatamente le albicocche sulla superficie, con la parte concava rivolta verso l’alto [19]. Potete distanziarle leggermente e porne 7 sul bordo e una al centro. Dovrete lasciare lo spazio per i 12 amaretti che potrete alternare alle albicocche [20]. Una volta terminato [21], cuocete la torta in forno statico preriscaldato a 180° per 45 minuti (160° per 35 minuti circa se forno ventilato).
Intanto, sciogliete sul fuoco bassissimo la confettura di albicocche [22]: quando la torta sarà pronta, sfornatela e ancora calda passate la confettura sulle albicocche con un pennellino [23]. La torta al cioccolato con albicocche e amaretti è pronta per essere servita [24]!