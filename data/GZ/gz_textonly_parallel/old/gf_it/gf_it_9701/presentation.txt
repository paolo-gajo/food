Il flan di patate pancetta e timo è un antipasto gustoso che si prepara in poche e semplici mosse. Il flan di patate è un delizioso tortino salato monoporzione che racchiude un cuore saporito di cubetti di pancetta affumicata che con il loro gusto spiccato donano un tocco deciso alla preparazione. Per rendere ancora più sfizioso il flan abbiamo aromatizzato l’impasto con una spolverata di noce moscata e per finire abbiamo dato un tocco profumato con dei rametti di timo fresco. Con il flan di patate pancetta e timo il successo è assicurato, perché conferirete un tocco ricercato e prelibato al vostro pasto.