Per preparare la granita alla mandorla iniziate tagliando la pasta di mandorle in piccoli cubetti di uguali dimensioni [1]. Versateli in un recipiente dai bordi alti [2] ed aggiungetevi l’acqua [3].
Frullate gli ingredienti aiutandovi con un frullatore ad immersione [4] fino ad ottenere una crema [5]. Versatela il composto nella gelatiera (seguite le istruzioni della vostra gelatiera: per quella da noi utilizzata non è necessario il raffreddamento del cestello in frigorifero) [6].
Lasciate andare la gelatiera per almeno 30 minuti [7]. Trascorso questo tempo otterrete un composto dalla consistenza cremosa e compatta. Quindi trasferite la granita nei bicchieri possibilmente ghiacciati in modo che non si sciolga velocemente [8] e servite la granita alla mandorla per una fresca merenda [9]!