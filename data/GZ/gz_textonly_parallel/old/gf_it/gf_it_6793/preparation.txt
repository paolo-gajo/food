Per preparare la torta pacco regalo, iniziate dal pan di spagna con il procedimento a caldo: versate in una bastarella (oppure in una ciotola a bagnomaria) le uova intere, con il miele millefiori o di acacia [1] e lo zucchero [2]: è importante che l'acqua contenuta nella pentola non arrivi al fondo della bastardella. Montate il composto con la frusta e scaldatelo per portarlo alla temperatura di 40° (potete misurare la temperatura con un termometro per alimenti).
Trasferite il composto in una planetaria e lavoratelo con le fruste (potete anche usare uno sbattitore elettrico) e montate il composto a velocità media per una decina di minuti (4-5); dopodiché setacciate la farina 00 e quella di pistacchi [6],
amalgamatele al composto con una spatola [7]; a scaldate leggermente la pasta di pistacchi (questo farà in modo che abbia la stessa temperatura dell'impasto) e stemperatela con un cucchiaio di composto [8]. Unitela all'impasto, mescolate e poi versate tutto in una teglia rettangolare 25x18 foderata con carta da forno [9]. Cuocete in forno statico preriscaldato a 180° per circa 20-25 minuti (160° per circa 10-15 minuti se forno ventilato).
Una volta cotto, sfornatelo [10], lasciate intiepidire quindi sformate il pan di spagna e lasciatelo raffreddare completamente su una gratella. Intanto prepate il ripieno: lavate le fragole, privatele delle foglioline verdi e ponetele in un mixer [11]. Frullatele per ottenere una polpa omogenea [12] che potrete passare al colino per eliminare eventuali grumi.
Montante la panna ben fredda con lo zucchero a velo, usando uno sbattitore elettrico [13], quindi unite la polpa di fragole e mescolate delicatamente con una spatola per rendere il composto omogeneo [14]. Coprite e lasciate in fresco mentre tagliate il pan di spagna oramai freddo: dividetelo a metà [15] e dividete ulteriormente ogni metà in due rettangoli, otterrete così 4 strati.
Ponete su un piatto da portata un rettangolo di pan di spagna, distribuite uniformemente uno strato di crema [16] e proseguite alternando uno strato di pan di spagna e uno di crema, terminando con quest'ultima (17-18). Ponete la torta in frigorifero per almeno due ore a rasodare, mentre proseguite nella preparazione.
Dedicatevi alla copertura. scaldate la panna e versatela sul cioccolato bianco [19], mescolate per farlo sciogliere completamente e se necessario frullatelo con un frullatore ad immersione per evitare che ci siano grumi [20]. Lasciatelo raffreddare, poi una volta freddo fatelo colare sulla torta posizionata su una gratella partendo dal centro [21], per rivestire interamente tutta la torta. 
Per realizzare il fiocco di cioccolato invece, prendete il cioccolato fondente [22] e scioglietelo a bagnomaria (o al microonde), senza superare i 31°. Quindi ritagliate strisce rettangolari i fogli di acetato (che potete reperire in cartoleria): 2 di 4 cm di spessore per 30 cm di lunghezza che possano incrociare la torta, coprendo sia la superficie che i bordi: saranno i nastri che chiudono la torta pacco regalo. Poi ritagliate tanti rettangolini di acetato 10x1,5 cm per creare le pieghe del fiocco e disponetele su un foglio di carta da forno [23]. Tenete da parte poco cioccolato fuso in una sac-à-poche, il resto stendetelo sulle strisce di acetato, distribuendolo accuratamente con una spatola [24].
Per far rassodare le strisce (25-25) procedete in questo modo: ponetele in congelatore per circa 5 minuti. Man a mano che staccherete le strisce di acetato dal cioccolato, dovrete rimetterle qualche istante in congelatore perchè si rassoddino di nuovo. Nel momento in cui dovrete piegare le strisce per formare la coccarda invece, il cioccolato dovrà essere sufficientemente modellabile. Per decorare la torta: adagiate delicatamente la prima striscia lunga sulla torta oramai fredda, ponendo la parte con il cioccolato sulla superficie, quindi tirate via delicatamente la parte acetata [27]; fate aderire la striscia di cioccolato anche ai lati della torta.
Incrociate l'altra striscia di cioccolato [28] e tirate via la parte acetata sempre delicatamente. Ora passate a realizzare la coccarda del nastro: togliete l'acetato dalle striscette di cioccolato (se vedete che inizierà a sciogliersi, procedete come indicato rimettendo in congelatore per alcuni istanti) [29] e fate aderire le due estremità [30];
adagiate la striscia così piegata sulla torta, sigillando con poco cioccolato fuso della sac-à-poche [31], proseguite distribuendo le prime 4 strisce a raggiera, mentre le adagiate le altre sopra in modo da simulare le pieghe del nastro [32]. Spremete poco cioccolato in mezzo al fiocco per sigillare e la vostra torta pacco regalo è pronta per essere servita [33]!