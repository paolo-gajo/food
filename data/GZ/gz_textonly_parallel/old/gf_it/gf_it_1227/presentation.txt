I cornetti sfogliati all'italiana sono molto simili ai croissant francesi. La presenza della vaniglia e delle uova è ciò che li differenzia principalmente. Nonostante siano entrambi sfogliati questi risulteranno più morbidi all'interno e ben alveolati. Ma non preoccupatevi, non mancherà la tipica crosticina che tanto amiamo! La tecnica per sfogliare i cornetti all'italiana, infatti, è la stessa di quella dei croissant e della pasta sfoglia. Ciò che cambia sarà l'impasto di partenza, in questo caso più simile ad un pan brioche. Vi consigliamo sempre di scegliere un burro di ottima qualità per un risultato perfetto e di farcire i cornetti sfogliati all'italiana con creme, miele o confetture varie. E se volete provare altre ricette simili, vi consigliamo anche i croissant bicolore, quelli con lievito madre, quelli senza burro e i saccottini al cioccolato! 