Per preparare i gingerbread salati e lo spritz delle feste iniziate dai biscottini, preparando la frolla salata: nella tazza di un mixer dotato di lame inserite farina e burro freddo a dadini [1] e azionate brevemente, in modalità pulse, per ottenere una sabbiatura [2]. Unite poi il Parmigiano [3], 
il rosmarino tritato, il cumino, lo zenzero in polvere [4], pepe nero, noce moscata [5], sale e infine il latte [6].
Azionate nuovamente le lame fino a compattare l’impasto, senza surriscaldarlo [7]. Trasferitelo sul piano di lavoro, dategli al forma di un panetto piatto [8], avvolgetelo con pellicola [9] e mettelo in frigo a rassodare mezzora.
Intanto dedicatevi allo sciroppo per lo spritz e come prima cosa tagliate lo zenzero a fette sottili [10]. In un pentolino versate lo zucchero e l'acqua [11], lo zenzero, la scorza d’arancia pelata [12],
l'anice stellato [13], le stecche di cannella [14], il rosmarino e in ultimo i grani di pepe [14]. 
Portate a sfiorare il bollore [16] e poi lasciate sobbollire molto dolcemente per circa mezz'ora [17]. Alla fine lasciate raffreddare, poi filtrate lo sciroppo [18] conservando però le scorze d’arancia sciroppatata, la cannella e qualche fettina di zenzero per la guarnizione dei bicchieri.
Recuperate l’impasto rassodato e posizionatelo su un piano leggermente infarinato [19]; stendetelo con il mattarello su una spianatoia leggermente infarinata fino allo spessore di circa ½ cm. Con un coppapasta a forma di omino biscottino formate i vostri gingerbread (20-21) 
e disponeteli su una laeccartda foderata di carta forno. Spennellate con tuorlo stemperato con poco latte (22-23) e infornate in modalità statica a 200° sul ripiano medio-basso per circa 15 minuti. Appena sfornati i biscotti risulteranno dorati ma morbidi: lasciateli raffreddare completamente prima di spostarli [24]. 
Occupatevi degli spritz: distribuite lo sciroppo in 4 bicchieri (con ghiaccio a piacere) [25] e in ciascuno aggiungete 50 g di succo d’arancia [26], 70 g di aperol [27], 
100 g di prosecco [28] e mescolate. Completate con arancia, zenzero, cannella scirioppate che avevate tenuto da parte [29] e servite subito i vostri spritz delle feste, accompagnandoli con i gingerbread salati [30].