Per preparare la torta di prugne, inizate versando gli ingredienti dell'impasto, tutti a temperatura ambiente: il burro a pezzetti, le uova [1], lo zucchero [2] e il latte [3].
In una ciotolina setacciate la farina 00, unite la farina di mandorle [4] e il lievito. Quindi versate le polveri nel mixer [5], azionate le lame per mescolare gli ingredienti e ottenere un impasto omogeneo e cremoso. Grattugiate la scorza di un limone non trattato [6] per aromatizzare il composto.
Una volta pronto, versatelo in una tortiera di 28 cm di diametro precedentemente imburrata e rivestita con carta da forno e livellate la superficie con una spatola [7]. Preparate le prugne: sciacquatele sotto acqua corrente [8], poi asciugatele accuratamente, privatele del nocciolo e tagliatele a spicchi [9].
Distribuite le fettine per orizzontale su tutta la superficie della torta, a raggiera, partendo dal bordo e arrivando al centro [10]. Poi cospargete la superficie di mandorle a lamelle [11] e cuocete la torta in forno statico preriscaldato a 180° per 60 minuti (160° per 50 minuti circa se forno ventilato). Una volta cotta, sfornate la torta di prugne e poi sformatela per farla raffreddare [12] poi servitela.