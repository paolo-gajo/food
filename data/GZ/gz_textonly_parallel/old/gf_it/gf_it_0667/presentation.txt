Le torte soffici alla frutta, dalle classiche a quella all'arancia, con il loro profumo intenso e la straordinaria morbidezza, hanno un gusto avvolgente che ricorda i manicaretti della nonna e le golose merende preparate con mani sapienti ed ingredienti genuini. Anche la torta di prugne vi sorprenderà per la sua dolcezza: l'impasto è molto semplice da preparare, impreziosito da succose prugne viola, tagliate a fettine e disposte a raggi su tutta la torta. Oltre all'irresistibile sapore, la torta di prugne risulta molto scenografica, ideale per soffici risvegli o come dolce estivo di fine pasto.