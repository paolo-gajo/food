Per realizzare i porri e uova per prima cosa tagliate via la base di porri [1], poi incideteli lateralmente [2] e sfogliateli [3]. Sciacquate sotto l’acqua corrente i porri.
Sbollentateli in acqua bollente per 10 minuti [4] e poi scolateli su un vassoio [5]. Affettate il formaggio groviera e tenetelo da parte [6].
Prendete una pirofila da forno da 20x20 cm, imburratela [7] e rivestitela con il pangrattato (8-9).
Ora adagiate sul fondo un primo strato di foglie di porro sbollentate [10], proseguite con un secondo strato di formaggio [11] e continuate ad alternare gli strati fino a esaurire gli ingredienti. Per finire salate, pepate e profumate con foglioline di salvia [12].
Passate in forno statico preriscaldato a 180° per 10 minuti, dopodiché estraete la teglia, ricavate degli incavi vicino ai 4 lati della tortiera [13] e rompete qui le 4 uova intere. Cospargete la superficie con il Parmigiano Reggiano grattugiato [14]. Passate ancora in forno alla stessa temperatura per 10 minuti e poi dorate sotto il grill per circa 3 minuti. Servite la teglia di porri e uova ben calda [15]!