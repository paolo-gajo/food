Ci sono volute tante prove, ma alla fine ce l'abbiamo fatta. Non è stato così facile realizzarla, abbiamo dovuto studiare la giusta miscela di farine, l'esatta quantità d'acqua e un equilibrio perfetto tra lievito e ore di maturazione. Perché fare una focaccia a volte può essere semplice, ma noi non siamo di quelli che si accontentano... la volevamo perfetta! Ed è così che finalmente è nata la nostra focaccia di farro, soffice, fragrante e guarnita con un ingrediente speciale! Non abbiamo dimenticato la classica accoppiata di sale e rosmarino, ma abbiamo aggiunto il nostro tocco aggiungendo anche i fiocchi d'avena. Scegliete una buona farina di farro con cui potrete realizzare anche altre deliziose ricette, come i biscotti al farro e arancia per esempio, allacciate il grembiule e... pronti... partenza... focaccia! 