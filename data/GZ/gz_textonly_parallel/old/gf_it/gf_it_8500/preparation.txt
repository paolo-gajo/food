Per preparare le roselline di sfoglia e mele iniziate a porre sul fuoco un pentolino colmo d'acqua, poi passate a pulire le mele: tagliatele a spicchi [1], privatele del torsolo con un coltello [2] o con l'apposito attrezzo. Poi tagliate le mele a fettine molto sottili [3].
Quando l'acqua avrà raggiunto il bollore, versate le mele e fatele bollire per 1 minuto, fino a quando non si saranno ammorbidite senza sfaldarsi. Poi spegnete il fuoco, scolatele [5] e lasciatele raffreddare. A questo punto potete passare al colino la confettura di albicocche, per renderla più cremosa (è un passaggio facoltativo) [6].
Occuparevi ora di imburrare uno stampo da muffin utilizzando un pennello e del burro morbido [7], poi foderate ogni sezione con lo zucchero di canna [8]. Prendete la pasta sfoglia e stendetela in modo da ricavare due rettangoli [9].
Utilizzando un taglia pasta liscio ricavate da ogni foglio 6 strisce di pasta larghe circa 5 cm [10]. Spennelate ciascuna striscia con la confettura di albicocche [11], tamponate le fettine di mela con un foglio di carta assorbente e adagiatele lungo ciascuna striscia, leggermente sovrapposte: la parte con la buccia dovrà strabordare da uno dei lati della striscia di pasta sfoglia [12].
Ora ripiegate la restante striscia di pasta sfoglia sulle mele [13] e arrotolatela su se stessa partendo da una delle due estremità più strette [14]; fissate bene l'ultima parte e avrete così composto una rosellina [15].
Sistemate ogni rosellina all'interno di uno dei fori dello stampo [16] e quando le avrete ultimate spolverizzate con lo zucchero a velo [17]. Cuocete in forno statico preriscaldato a 170° per 45 minuti. Una volta cotte, sfornate le roselline di sfoglia e mele [18] e prima che siano fredde sformatele, altrimenti raffreddandosi lo zucchero tenderà a solidificare e potrebbe risultare difficile staccarle. 