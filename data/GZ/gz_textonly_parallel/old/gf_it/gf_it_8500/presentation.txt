I fiori sono un omaggio molto gradito, le rose in particolare sono un simbolo di amore e dolcezza per festeggiare tutte le mamme! Se per quella occasione vorrete stupire con un regalo unico da realizzare con le vostre mani, potete creare voi un bouquet di roselline di sfoglia e mele, per la festa della mamma!Le roselline sono un vortice di dolcezza molto veloci da realizzare, semplicemente ricavando strisce di pasta sfoglia da spennellare con confettura di albicocche e foderare con sottili fettine di mele. Seguite passo passo la ricetta per scoprire come donare l'effetto finale: tante piccole roselline di sfoglia e mele, da cuocere poi al forno spolverizzate con zucchero a velo, per renderle dolci e fragranti!