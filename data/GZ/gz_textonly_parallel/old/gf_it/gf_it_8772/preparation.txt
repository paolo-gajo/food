Per preparare la torta ai mirtilli gli ingredienti dovranno essere tutti a temperatura ambiente. Lavate i mirtilli sotto l'acqua corrente [1] e lasciateli scolare [2]. In una ciotola versate il burro e lo zucchero [3]. 
Iniziate a lavorare con le fruste elettriche [4]; poi aggiungete la scorza di limone [5], i semi di vaniglia [6] e un pizzico di sale. 
Lavorate fino a che non otterrete un composto cremoso [7]. Poi versate le uova una alla volta, aspettando che il primo sia ben assorbito prima di aggiungere il successivo [9]. Aggiungete anche lo yogurt [9] e lavorate sempre con le fruste elettriche.
Ora setacciate la farina e il lievito [10]. Versate poco per volta le polveri [11] e mescolate ancora con le fruste [12]. 
Aggiungete 250 g di mirtilli [13] e mescolate con una marisa [14]. Versate il composto nella tortiera da 23 cm già imburrata e infarinata [15], livellate bene
e versate il resto dei mirtilli sopra [16]. Spolverizzate con lo zucchero di canna [17] e infornate in forno statico già caldo per 55 minuti a 180° nel ripiano basso. Fate sempre la prova stecchino prima di sfornare il dolce [18]. Lasciate raffreddare prima di sformare e servire la vostra torta ai mirtilli. 