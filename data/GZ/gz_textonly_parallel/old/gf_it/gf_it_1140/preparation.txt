Come prima cosa mondate la cipolla e tritatela grossolanamente [1]. In un tegame versate un filo d'olio, la cipolla e lasciate rosolare per circa 3 minuti. Aggiungete quindi il riso [2] e mescolate. Tostate il riso per circa 5 minuti a fuoco medio [5].
A questo punto aggiungete il brodo bollente [4], fino a coprire il riso. Unite poi la passata di pomodoro [5] e mescolate bene [6]. Proseguite la cottura del riso aggiungendo altro brodo caldo al bisogno. 
Una volta che sarà cotto e risulterà ben asciutto spegnete il fuoco. Aggiungete il Grana grattugiato [7], aggiungete un pizzico di pepe [8] e regolate eventualmente di sale. Se il vostro brodo era già salato non dovrebbe essere necessario. Trasferite quindi il risotto su un vassoio (o su una teglia con carta forno) [9]
e con un mestolo stendetelo bene [10]. Lasciate intiepidire, poi trasferite in frigorifero per 2 ore. A questo punto prendete la mozzarella e tagliatela a cubetti grandi 1 cm [11]. Quando il riso sarà ben compatto riprendetelo dal frigo. Ora potete formare i supplì: inumiditevi come prima cosa le mani, così il riso non si attaccherà. Prelevate una parte del composto con un cucchiaio e trasferitelo sulla mano. Schiacciate leggermente in modo da allargare il riso [12],
posizionate poi dei cubetti di mozzarella al centro [13] e modellate il riso con le mani in modo da ottenere la classica forma da supplì, leggermente allungata [14]. Ripetete questa operazione fino a terminare il riso, con queste dosi otterrete 10 supplì [15]. 
Passate ora alla panatura. Sbattete le uova in una ciotolina, aggiungendo un pizzico di sale [16]. Prendete uno dei supplì passatelo prima nell'uovo [17] e poi nel pangrattato [18],
in modo da ricoprirlo completamente [19]. Ora fate una doppia panatura, passandolo di nuovo nell'uovo [20] e poi di nuovo nel pangrattato [21]. 
Procedete in questo modo per tutti gli altri e man mano disponeteli in un vassoio [22]. Scaldate abbondante olio di semi fino a raggiungere la temperatura di 165-170°, immergete due pezzi per volta [23], in modo da non abbassare la temperatura dell'olio. Aspettate alcuni minuti e quando saranno ben dorati scolateli utilizzando una schiumarola [24]. 
Trasferite su un vassoio rivestito con carta per fritti [25] e proseguite in questo modo fino a terminare la cottura [26]. Servite i supplì mozzarella e pomodoro caldi e filanti [27]. 