La torta di crepe dolci è un dessert fresco semplice da realizzare ma di grande effetto.Tanti strati di morbide crepe addolcite da due delicate creme allo yogurt, una aromatizzata alla vaniglia e l'altra arricchita dalla polpa di fragole fresche.  Tra una crepe e l'altra ci sono anche freschi pezzi di frutta: albicocche, pesche e fragole che però potrete sostituire con altra frutta a vostro piacimento.La torta di crepe è un dessert ideale per concludere i pranzi estivi e può diventare anche un dolce per compleanni o ricorrenze: gli strati di crepe possono infatti essere decorati con ciuffi di panna montata oppure si può aggiungere quest'ultima alla crema di yogurt per rendere la guarnizione più soffice e una copertura dall'effetto ancora più scenografico!