Per prepara la crostata con crema all’arancia iniziate preparando la frolla: in una ciotola versate la farina, il lievito [1] e lo zucchero [2], dunque aggiungete il burro freddo [3] a pezzi e procedete con la sabbiatura a mano, pizzicando con le dita l’impasto per ottenere delle briciole.
Aggiungete l’uovo [4] e raccogliete tutti gli ingredienti, dunque trasferite sul piano di lavoro [5] e lavorate l’impasto fino a ottenere un panetto omogeneo. Coprite con pellicola [6] e trasferirete in frigo per circa un’ora.
Intanto preparate la crema scaldando latte e panna in un pentolino fino a sfiorare il bollore [7]. Mescolate in ciotola con una frusta i tuorli, lo zucchero [8] e la scorza d’arancia [9].
Versate anche la maizena [10] e il succo d'arancia [11]. Mescolate sempre con la frusta e unite il composto al latte e alla panna caldi [12].
Cuocete la crema mescolando con una frusta a fuoco lento [13]. Quando inizierà ad addensarsi toglietela dal fuoco e continuate a mescolarla energicamente finché non risulterà liscia e omogenea. Trasferite la crema in una terrina [14], copritela con pellicola a contatto e fatela freddare in frigo per almeno 40 minuti [15].
Trascorsi i due tempi di riposo prelevate la crema e la frolla dal frigo, stendete la frolla allo spessore di mezzo centimetro [16] e poi adagiatela su di una tortiera da 18 centimetri di diametro, con fondo estraibile e precedentemente imburrata, avendo cura di eliminare l’eccesso di pasta facendo pressione con il mattarello stesso [17]. Bucherellate il fondo con una forchetta [18].
Farcitela con la crema fredda che avrete ammorbidito lavorandola brevemente con una frusta a mano se necessario [19]. Tagliate l’arancia a fettine di circa due millimetri [20] e riducetele in quarti. Posizionate sulla superficie della crostata le fettine d’arancia come decorazione [21].
Cospargete la superficie della crostata con un cucchiaino di zucchero semolato [22] e cuocete in forno preriscaldato a 180° per circa 30 minuti. A cottura ultimata, sfornate la crostata con crema all’arancia [23], fatela intiepidire, quindi sformatela e decorate con zucchero a velo [24].