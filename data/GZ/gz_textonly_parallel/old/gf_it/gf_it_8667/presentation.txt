Sfogliatelle ricce o frolle? A questo goloso dilemma rispondiamo con la ricetta delle nostre sfogliatelle facili! Abbiamo realizzato dei dolcetti alla portata di tutti, che prendono ispirazione dalle delizie tradizionali partenopee, ma strizzano l'occhio alle classiche sfogliatine casalinghe. Un guscio croccante di pasta sfoglia dalla tipica forma a conchiglia avvolge un morbido ripieno di crema pasticcera al profumo di agrumi, un aroma che rievoca altri dolci napoletani come la celebre crostata amalfitana. Portare in tavola tanta dolcezza non è mai stato così facile!