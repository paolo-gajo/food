La salsa mou è una crema dal gusto estremamente dolce a base di zucchero e panna, particolarmente adatta a guarnire o farcire dolci. Il termine mou è usato per indicare una particolare consistenza densa che caratterizza proprio questa salsa. La sua preparazione è semplice e anche relativamente veloce, a patto che si rispettino scrupolosamente le indicazioni date sulla cottura. La salsa mou può essere conservata in un recipiente chiuso, ma se dovesse diventare troppo solida basta scaldarla qualche istante a bagnomaria per farle ritrovare la sua dolce cremosità. Gustate la salsa mou con una coppa di gelato o usatela per farcire dolcetti e per guarnire semifreddi.