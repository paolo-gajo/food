Per realizzare il salmone alle erbe con noodles per prima cosa occupatevi del salmone: con un coltello dalla lama sottile eliminate la pelle dai filetti [1] e le lische aiutandovi con una pinzetta da cucina [2]. Adagiate i filetti di salmone pulite su una teglia da forno e condite con sale [3], pepe, rametti di timo e aneto.
Irrorateli con l’olio di oliva [4] e profumate con la scorza di limone [5] e proseguite aggiungendo anche i pistacchi [6]
e le olive [7]. Massaggiate e mescolate gli ingredienti così che si insaporisca in maniera uniforme [8]. Ora aggiungete anche il limone che avete grattugiato, tagliato in spicchi [9]. Cuocete il salmone in forno preriscaldato statico a 200° per 20 minuti.
Nel frattempo pulite le bietole: tagliate via il torsolo [10], lavate le foglie e tagliatele a pezzi grossolanamente [11]. Sbucciate lo zenzero [12],
e tagliatelo a listarelle sottili [13]. Ora eliminate il picciolo del peperoncino, dividetelo a metà per il lungo ed estraete i semini interni [14]. Cuocete i noodles di riso in acqua salata bollente per circa 6-7 minuti [15].
Intanto scaldate in padella l’olio di oliva con gli spicchi d'aglio mondati e interi, lo zenzero e il peperoncino [16]. Lasciate insaporire un paio di minuti, poi aggiungete le bietole [17] e cuocete tutto per altri 4 minuti. Non appena i noodles saranno cotti, scolateli direttamente nel tegame con le coste [18]
Mescolate per insaporire [19] e quando anche il salmone sarà pronto, sfornatelo [20] e servitelo insieme ai noodles [21].