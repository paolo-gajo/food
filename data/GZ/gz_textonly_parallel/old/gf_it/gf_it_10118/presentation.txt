Mettete del salmone al forno profumato alle erbe e dalle note agrumate accanto a dei noodles piccanti con biete e otterrete un piatto unico appetitoso che delizierà i vostri ospiti amanti della cucina esotica. Il tocco fusion delle olive taggiasche conferirà una nota stuzzicante al salmone che risulterà piacevolmente morbido e profumato grazie alla cottura in forno che ne conserva e custodisce tutti gli aromi. Lasciatevi ispirare da nuove combinazioni di sapori e provate altre varianti di questa ghiotta pietanza come il salmone alle mele per chi ama il gusto agrodolce, il filetto di salmone in con cavoletti di bruxelles o in crosta croccante di pistacchi!