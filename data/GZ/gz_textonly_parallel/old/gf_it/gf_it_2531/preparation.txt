Per realizzare gli spinaci sfiziosi fate appassire gli spinaci in padella con 4 cucchiai di acqua [1] e un pizzico di sale. Coprite con un coperchio [2] e proseguite la cottura finché saranno cotti e teneri. Lasciate intiepidire [3] e tenete da parte.
Mentre gli spinaci cuociono preparate la besciamella a parte fate sciogliere il burro a fuoco basso [4], poi spegnete il fuoco e aggiungete la farina setacciata [5], mescolando con una frusta per evitare la formazione di grumi. Poi rimettete sul fuoco dolce e mescolate fino a farla diventare dorata. Unite il latte [6]
mescolando energicamente il tutto con la frusta [7]. Cuocete 5-6 minuti a fuoco dolce finché la salsa si sarà addensata. Salate e spolverizzate con noce moscata [8]. Tritate gli spinaci grossolanamente con un coltello [9],
pulite il cipollotto: eliminare con un coltello la barba e la parte più esterna, scartare la parte verde , lavate e tritate il bulbo [10]. Scaldate l’olio di oliva in padella, unite il cipollotto [11] e fatelo appassire per circa 15 minuti a fuoco bassissimo [12],
poi unite gli spinaci [13] e fateli saltare per un paio di minuti prima di amalgamarli alla besciamella [14]. Aggiustate di sale e pepe e servite i vostri spinaci sfiziosi ben caldi [15].