Per preparare la pasta frolla senza uova versate la farina e il burro freddo di frigo nella ciotola di una planetaria munita di gancio a foglia [2], unite il sale [2] e l’estratto di vaniglia [3] e lavorate per 3 minuti.
Nel frattempo versate lo zucchero di canna e l’acqua a temperatura ambiente in una ciotola a parte [4] e mescolate bene [5]. Aggiungete il composto di acqua e zucchero all’impasto [6] e azionate nuovamente la planetaria.
Dovrete ottenere un impasto liscio, omogeneo e compatto [7]. A questo punto trasferite l’impasto sul piano di lavoro e formate un panetto [8], coprite con pellicola [9] e lasciate riposare in frigorifero per almeno 30 minuti prima di utilizzarlo. La vostra pasta frolla senza uova è pronta!