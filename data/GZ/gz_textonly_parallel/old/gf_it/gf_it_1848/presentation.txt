E’ una domenica di pioggia: potreste preparare una crostata o divertirvi a fare dei biscotti con i bambini, ma… sono finite le uova! La soluzione c'è: pasta frolla senza uova! Solo farina, burro e zucchero per un impasto liscio e compatto come quello tradizionale. D’altronde sono tante le varianti della frolla, una delle preparazioni di base più versatili e amate… sta a voi scegliere quella che preferite a seconda del dolce che andrete a fare o degli ingredienti a disposizione. Ma torniamo a noi: i bambini vi stanno aspettando con le formine in mano, è ora di mettersi all’opera per realizzare la pasta frolla senza uova!