Per preparare i tortini di polenta con cuore fondente riempite con acqua un tegame dal bordo alto e iniziate a scaldare. Quando l’acqua bolle, salate [1], quindi versate a pioggia la farina di mais e cereali [2] mescolando con la frusta (o con un cucchiaio di legno) [3].
Cuocete a fuoco basso per 4 minuti continuando a mescolare sempre, così da non formare grumi. Trascorso il tempo di cottura, la polenta sarà pronta, spegnete il fuoco [4] e tenetela da parte. Prendete 4 stampini in alluminio della capacità di 125 ml, riempite ciascuno stampino con circa 50 g di polenta [6]
aiutandovi con un cucchiaino distribuite la polenta sul fondo e sul bordo di ciascuno stampino lasciando un incavo centrale [7], qui inserite 1 tuorlo d’uovo in ciascuno stampino [8], salate leggermente [9]
e richiudete il tortino con uno strato di polenta [10]; pressate bene la superficie per sigillare al meglio il tortino [11]. Cuocete i tortini di polenta in forno statico preriscaldato a 180° per 20 minuti. Una volta cotti sfornateli [12].
Preparate ora la salsa di accompagnamento: versate la panna fresca liquida in un tegame [13], scaldatela a fuoco moderato quindi aggiungete il Grana Padano grattugiato [14], mescolate con la frusta per far sciogliere il formaggio [15] e ottenere una salsa omogenea.
Tutto è pronto per servire: sformate gli stampini rovesciandoli su un piatto da portata per sformarli [16], ricopriteli con la salsa al Grana Padano [17] e condite a piacere con del pepe [18]. I vostri tortini di polenta con cuore fondente sono pronti per essere serviti!