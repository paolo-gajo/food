Per preparare bruschette brunch iniziate a pulire il cipollotti: tagliate via la parte verde [1] poi dividete a metà ciascun cipollotto e poi tagliate in 3 parti ciascuna metà [2]. In una padella scaldate un filo di olio di oliva, versate i cipollotti [3],
salate, pepate e stufateli per 6-7 minuti [4] e teneteli da parte. Lavate i pomodorini (ve ne serviranno 8), divideteli a metà [5], conditeli con olio [6] sale e pepe
arrostiteli nella stessa padella in cui avete fatto rosolare i cipollotti [7], quindi poneteli in una ciotola [8]. Occupatevi ora del peperoncino fresco: tagliatelo a metà [9]
estraete i semini [10] e affettatelo sottilmente [11], tenete da parte anche questo e occupatevi delle uova: in una ciotola sbattete le uova intere con sale e pepe [12]
scaldate un filo di olio in padella e versate le uova sbattute [13], cuocete a fuoco moderato per un paio di minuti e mescolate per strapazzarle [14]. Quando inizieranno a rapprendersi, potete anche spegnere il fuoco: il calore della padella sarà sufficiente a proseguire la cottura. Una volta che saranno pronte, dovranno risultare non liquide ma nemmeno avere una consistenza troppo cotta: dovranno avere un colore omogeneo, una consistenza morbida e leggermente granulosa. Quindi trasferitele in una ciotola [15].
Affettate il pane [16] per ottenere delle fette di 2 cm di spessore, ungete una piastra con poco olio e, quando sarà ben calda, tostate le fettine di pane per 2 minuti per lato. Per finire, occupatevi dell’avocado: dividetelo a metà [18]
Estraete con un coltello il nocciolo [19], con un coltellino intagliate la polpa creando delle incisioni in orizzontale e in verticale [20], questo vi permetterà di estrarre la polpa con più facilità utilizzando un cucchiaino [21].
Raccogliete la polpa su un tagliere, conditela con il succo di limone per evitare che annerisca [22]. Tritate la polpa di avocado finemente con un coltello, cercando di realizzare una crema spalmando il trito di avocado appiattendo la lama sul tagliere, in modo da ottenere una purea [23]. Tutto è pronto per comporre la bruschetta brunch: prendete una fetta di pane tostato, spalmate sopra la purea di avocado [24]
Distribuite anche l’uovo strapazzato, i pomodorini arrostiti [25] e i cipollotti stufati [26], terminate aromatizzando con le fettine di peperoncino. Le vostre bruschette brunch sono pronte per essere portate in tavola [27]