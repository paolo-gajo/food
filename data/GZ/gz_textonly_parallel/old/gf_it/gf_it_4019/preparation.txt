Per preparare la pasta tonno e limone iniziate a scolate il tonno dall'olio di conservazione [1]. A questo punto ponete sul fuoco un tegame colmo d'acqua salata a piacere, per la cottura della pasta e nel frattempo occupatevi del limone: lavatelo, asciugatelo, grattugiatene la scorza [2] e tenetela da parte. Quindi dividetelo a met√† e spremetelo [3], in modo da ricavare 25 g di succo.
Tagliate a fette sottili lo scalogno [4], trasferitele in un tegame con l'olio [5] e lasciatele appassire a fuoco dolce. Aggiungete un mestolo di acqua bollente e cuocete per circa 5 minuti.
Private il peperoncino dei semi, tagliatelo a listarelle e aggiungetele in padella [7]. Unite anche la scorza del limone [8] e versate ancora un mestolo di acqua [9].
Unite il tonno sgocciolato [10], alzate la fiamma e aggiungete il succo del limone [11]. Continuate la cottura per un paio di minuti quindi spegnete la fiamma e lasciate insaporire gli ingredienti insieme. Nel frattempo cuocete la pasta [12],
scolatela al dente e versatela direttamente in padella [13]. Riaccendete il fuoco qualche istante se volete gustare calda la pasta, saltate il tutto brevemente [14] e impiattate la vostra pasta con tonno e limone!