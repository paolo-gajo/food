Per preparare le sfoglie classiche con crema al parmigiano e filetti di speck, iniziate dalla crema (potete anche consultare il procedimento qui: crema al parmigiano). In un pentolino mettete a sciogliere il burro [1] e, una volta sciolto aggiungete la farina a pioggia [2]; mescolate con la frusta e quando si sarà formato il roux, aggiungete il latte [3], precedentemente scaldato. Continuate a mescolare con la frusta.
Fate cuocere il composto a fuoco basso, fino a che non si sarà addensato. Togliete il pentolino dal fuoco e unite il Parmigiano Reggiano grattugiato a pioggia e poco alla volta [4]. Amalgamate bene alla besciamella il Parmigiano: la consistenza della crema deve essere tale che, se sollevata con un cucchiaio, possa rimanere in superficie per un po' prima di andare a fondo [5]. Ora che la crema al parmigiano è pronta, prendete le fette spesse di speck e ricavatene dei filetti di pochi millimetri di spessore.Poi inumidite due cucchiaini (in questo modo sarà più semplice adagiare la crema sulle sfoglie).
Quindi potete comporre le vostre sfoglie: con un cucchiaino prendete un pò di crema, datele la forma aiutandovi con l'altro cucchiaino [7] quindi mettete la noce di crema al Parmigiano, poi aggiungete i filetti di speck incrociate su ciascuna sfoglia [8]. Potrete così servire le vostre sfoglie classiche con crema al Parmigiano e filetti di speck [9]!