Per realizzare la caprese fritta iniziate dalla pastella: separate l' albume dal tuorlo, sbattete quest' ultimo con un pizzico di sale aiutandovi con le fruste elettriche, versate a filo il latte [1] mescolate sempre con le fruste e poi unite la farina setacciata [2] poco alla volta sbattendo sempre con le fruste per ottenere un composto liscio. A parte montate a neve ben ferma l'albume e poi incorporateli con una spatola al composto delicatamente per non smontarlo [3].
La pastella è pronta [4], tenetela da parte coperta da pellicola, intanto lavate e tagliate a fette di circa ½ cm i pomodori accoppiando le fette dello stesso diametro che saranno poi sovrapposte. Scolate la mozzarella, affettatela cercando di ottenere delle fette della stessa larghezza dei pomodori [5]. Poi trasferite su un vassoio le fette di pomodoro, farcitene metà con la mozzarella , l’origano e le foglioline di basilico [6],
poi ricoprite con un’altra fetta di pomodoro per creare una sorta di sandwich [7]. In una pentola dai bordi alti, scaldate l’olio di semi per la frittura, per una cottura ottimale l’olio deve avere una temperatura di circa 170°. Ora prendete ciascuna caprese, immergetela prima nella pastella per ricoprirla interamente (8-9)
e poi, con l'aiuto di una schiumarola passatela nell'olio per friggerla. Quando la pastella risulterà dorata e croccante, scolate con una schiumarola [10] le capresi e ponetele a scolare su un vassoio ricoperto con carta assorbente per eliminare l’olio in eccesso [11]. Gustate la caprese fritta ben calda [12]!