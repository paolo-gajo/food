La caprese è il piatto estivo per eccellenza, fresca e profumata è un antipasto che non passa mai di moda, noi l’abbiamo rivisitata in tanti modi: la caprese finger food, la mozzarella ripiena, la bruschetta caprese. Oggi vi proponiamo una ricetta che la renderà ancora più gustosa: la caprese fritta. Due fettine di pomodoro avvolgono un cuore di mozzarella profumata al basilico, il tutto racchiuso in una pastella croccante. La caprese fritta è un perfetto finger food da gustare caldo, un peccato di gola irresistibile ideale per arricchire i vostri menu estivi.