Per preparare la tarte tatin al latte condensato con gelato fiordilatte e cannella, iniziate dal gelato: in un tegame versate il latte condensato [1], unite il latte e la panna [2], poi due stecche di cannella [3]. Portate a bollore, 
poi lasciate raffreddare, quindi filtrate con un colino per raccogliere la stecca di cannella ed eventuali residui [4] e versate il tutto all'interno della gelatiera [5]. Azionatela e fate andare per almeno 1 ora. Quando sarà ben cremoso, arrestate la gelatiera e riponetelo in freezer per circa 3 ore prima di consumarlo se la vostra gelatiera non ha il raffreddamento incorporato. 
Preparate quindi la frolla: nella tazza di una planetaria (se non l'avete potete fare l'impasto a mano lavorando prima la farina con il burro, poi aggiungendo man a mano gli altri ingredienti) versate il burro freddo di frigo a pezzetti e lo zucchero semolato [7]. Poi unite il latte condensato [8], l'uovo e il tuorlo [9] e 1 pizzico di sale; quindi lavorate il composto con la frusta.
Quando le uova si saranno assorbite e il composto si sarà montato leggermente, versate la farina setacciata con il lievito [10]. Lavorate il composto per compattarlo, quindi ponete la frolla su un piano di lavoro leggermente infarinato e maneggiatelo giusto il tempo di formare un panetto. Schiacciatelo leggermente con un mattarello per dargli una forma quadrata, quindi avvolgetelo nella pellicola trasparente [11] e fatelo riposare in frigorifero per almeno 30 minuti. Intanto dedicatevi al ripieno della tarte tatin: in una padella versate l'acqua [12]
unite metà dose di zucchero [13] e fate caramellare a fuoco lento roteando spesso la padella senza mescolare: dovrete realizzare un caramello biondo, senza far dorare eccessivamente lo zucchero. Poi decuocete il caramello unendo il burro [14] e lasciatelo sciogliere lentamente. Dopodiché versatelo su una teglia di 20 cm di diametro [15],
Poi sbucciate le mele [16] estraete il torsolo con l'apposito levatorsoli [17] (oppure con un coltello) e tagliatele in 4 spicchi ciascuna [18]. 
Distribuitele nella teglia con la parte concava rivolta verso l'alto [19], lungo tutto il perimetro e al centro, quindi spolverizzate con la dose di zucchero rimasta [20]. Cuocete le mele in forno statico preriscaldato a 220° per 15 minuti (per il forno ventilato a 200° per 5-8 minuti). Intanto riprendete il panetto di frolla, stendetelo [21] in un disco dello spessore di 2 mm e 2-3 cm più largo del diametro della tortiera;
in un disco dello spessore di 2 mm e 2-3 cm più largo del diametro della tortiera; rifilate i vordi con un coltello [22], poi estraete le mele dal forno passato il tempo necessario e adagiatevi il disco di frolla [23]. Rifilate la parte esterna in eccesso con un coltellino [24]
e pizzicate tutto intorno l'impasto per sigillare bene la frolla sul ripieno [25]; quindi ponete in forno statico preriscaldato a 180° per circa 25-30 minuti (se forno ventilato a 160° per circa 15-20 minuti). Una volta cotta [26], sfornate la tarte tatin al latte condensato, fate intiepidire leggermente e poi capovolgetela su un piatto da portata [27].
La vostra tarte tatin al latte condensato con gelato al fiordilatte e cannella è pronta per essere servita [28]! Potete offrirla a fette su un piatto da portata sporcato con della confettura [29] accompagnate da una pallina di gelato al fiordilatte e cannella.