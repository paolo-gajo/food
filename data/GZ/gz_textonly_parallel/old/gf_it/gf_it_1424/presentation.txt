Quando si hanno ospiti a cena non può mai mancare un digestivo da offrire a fine pasto dopo il caffè: al posto della solita bottiglia di mirto o limoncello, scoprite come preparare in casa un delizioso liquore alla menta! Meravigliosamente profumato e dolce al punto giusto, ideale da gustare freddo durante le torride sere d’estate. Si può conservare anche in dispensa per averlo a disposizione tutto l’anno. Con il suo colore brillante e una gradevole nota balsamica, il liquore alla menta sarà una sorprendente scoperta!