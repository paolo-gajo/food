Per realizzare il danubio veloce di Natale per prima cosa occupatevi degli spinaci: lavate le foglie, poi in una padella scaldate un filo d'olio con l’aglio e aggiungete gli spinaci [1]. Coprite con coperchio [2] e fateli appassire a fiamma vivace per circa 5 minuti, poi eliminate l’aglio e spegnete il fuoco [3].
Trasferite gli spinaci cotti nella ciotola del mixer [4] e frullateli fino a ottenere un composto omogeneo e ben sminuzzato [5]. Tagliate a piccoli cubetti il formaggio [6].
Tritate i pomodori secchi scolati dall’olio di conservazione [7]. Ora versate la farina in una ciotola capiente, unite la purea di spinaci [8] e il tuorlo [9].
Iniziate a impastare a mano e versate il latte a filo [10], 15 g di olio [11] e il lievito istantaneo per preparazioni salate [12].
Per finire incorporate il sale [13] e terminate di impastare su una spianatoia [14]. Formate un panetto omogeneo [15].
Dividete il panetto con un tarocco [16] in 11 palline della stessa misura [17]. Appiattite ciascuna pallina con il mattarello per formare un dischetto [18].
Farcite ogni dischetto con i cubetti di formaggio e i pomodori [19], poi richiudete la pasta a fagottino [20] per ottenere nuovamente la forma di una pallina [21].
Adagiate le palline su una teglia rivestita con carta forno formando un alberello [22]. Spennellate la superficie con il latte [23] e guarnite con i semi misti [24].
Cuocete in forno statico preriscaldato a 180° per 30 minuti. Una volta terminata la cottura sfornate il danubio [25], ponetelo su un tagliere e guarnitelo con pomodori secchi e della ricotta salata grattugiata [26]. Il danubio veloce di Natale è pronto per essere servito [27].