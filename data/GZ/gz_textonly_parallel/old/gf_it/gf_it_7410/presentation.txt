Quest’anno l’albero delle feste sarà tutto da mordere con la nostra ricetta del danubio veloce di Natale. Nell’eterna indecisione tra albero vero e albero finto, potrete scegliere l’albero da mangiare che si ispira al danubio salato, un rustico gustoso e conviviale! Questa simpatica idea vi permetterà di aprire le danze dei vostri banchetti natalizi con un antipasto divertente e dai sapori sfiziosi, che custodisce un ripieno filante di edamer e pomodori sott’olio. Un soffice e furbo impasto, che non prevede la lievitazione, renderà tutto più semplice e veloce. Siamo certi che, una volta portato in tavola, i vostri ospiti faranno a gara per aggiudicarsi l’ultima gustosa pallina!