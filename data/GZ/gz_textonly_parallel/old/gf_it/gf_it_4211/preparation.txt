Per preparare il risotto alle melanzane iniziate preparando il brodo vegetale da usare caldo. In alternativa potete utilizzare l'acqua ma con il brodo vegetale il risotto sarà più gustoso. Poi passate alla preparazione del soffritto: sbucciate lo scalogno [1], tritatelo con un coltello [2] e mettetelo un attimo da parte. Tocca alle melanzane: dopo averle lavate, privatele delle estremità [3]
quindi tagliatele prima a fette [4] e poi a cubetti della dimensione circa di 1,5 centimetri l'uno [5]. In un tegame capiente versare l'olio e aggiungete lo scalogno tritato [6].
Fate stufare lo scalogno a fuoco basso per 4-5 minuti, [7] mescolando di tanto in tanto per non farlo attaccare. Poi sfumate con un mestolo di brodo bollente [8] e lasciate cuocere il vostro soffritto per altri 10 minuti. Trascorso questo tempo aggiungete le melanzane a cubetti [9]
mescolate [10], e fatele cuocere per circa 4 minuti, sempre a fuoco dolce. Quindi aggiungete il riso [11], mescolando bene per farlo tostate insieme alle melanzane [12].
A questo punto potete sfumare con il vino bianco, sempre mescolando per farlo evaporare (13-14). Una volta che il vino sarà evaporato, potete aggiungere un mestolo di brodo [15], mescolando delicatamente e aggiungendo nuovo brodo ogni volta che la quantità precedente sarà stata assorbita, fino a portare il riso a cottura.
Quando il riso sarà cotto aggiungete un pizzico di sale [16]: attenzione a non aggiungerne troppo, perché il brodo è già sapido. Ora potete spegnere il fuoco e aggiungere il burro [17], lasciandolo mantecare qualche minuto mescolando. Nel frattempo sfogliate i rametti di timo [18]
e aggiungete il timo al risotto [19]. Insaporite con una spolverata di pepe nero [20] e servite [21]: il vostro risotto alle melanzane è pronto per essere gustato!