Chi dice che il risotto è un piatto tipicamente invernale? Per la primavera vi faremo cambiare idea con i risotto asparagi e raspadura, mentre per l'estate vi proponiamo questo ghiotto risotto alle melanzane: una sfiziosa alternativa alla classica pasta con le melanzane, che unisce le note leggermente amarognole di questo ortaggio con la cremosità di un risotto preparato alla maniera classica, sfumato con il vino bianco e mantecato con il burro. Questo primo piatto è perfetto per una cena quando le serate cominciano a farsi più fresche, con il sapore delle melanzane a ricordare tutto il calore dell'estate. Così, se avevate lasciato il riso in dispensa in attesa dell'autunno, siamo pronti a scommettere che non vorrete aspettare tanto a lungo: il risotto alle melanzane vi conquisterà come gli ultimi raggi di sole al tramonto!