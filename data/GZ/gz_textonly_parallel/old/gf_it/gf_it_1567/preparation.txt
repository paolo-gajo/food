Per realizzare il pollo alla pizzaiola per prima cosa pulite i vostri petti, togliete la parte centrale delle ossa, il grasso in eccesso [1], e tagliatelo [2] per ottnere 4 fettine [3]. 
Tagliate anche la mozzarella a fette [4], lasciatela scolare in un colino, in modo che perda un po’ di siero in eccesso. Schiacciate uno spicchio d’aglio e fatelo rosolare in una padella antiaderente con un giro d'olio [5]. Rosolate i petti di pollo per circa 3 minuti per lato, a fiamma viva in modo che prendano un po’ di colore [6]. Togliete lo spicchio d’aglio e aggiustate di sale e pepe.
Dopo la rosolatura togliete i petti [7] e teneteli da parte [8]. Nella stessa padella versate i capperi [9]
e la salsa di pomodoro [10] che farete cuocere per circa 5 minuti. A questo punto rimettete nella padella i vostri petti di pollo [11] e portate a cottura il pollo cuocendo per circa 10 minuti con coperchio [12]. 
Terminata la cottura aggiungete le foglie di basilico spezzate con le mani [13], ponete la mozzarella sui petti [14] e aggiungete l’origano [15], 
rimettete il coperchio [16]e cuocete pochi minuti a fiamma bassa il tempo che si sciolga un po’ la mozzarella [17]. I vostri petti di pollo alla pizzaiola sono pronti da gustare [18].