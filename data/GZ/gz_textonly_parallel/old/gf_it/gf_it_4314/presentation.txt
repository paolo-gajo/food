La pasta verde agli spinaci è una pasta fresca all’uovo dal gusto delicato preparata semplicemente con l’aggiunta degli spinaci che conferiscono un tocco di colore a tutti i classici formati di pasta che si preparano con la sfoglia: le tagliatelle, i ravioli o i semplici maltagliati. La preparazione dell’impasto non differisce dall’esecuzione classica della pasta fresca pertanto la pasta verde agli spinaci è una ricetta ideale per coloro che amano i sapori della tradizione e si dilettano a sperimentare le possibili varianti. Se amate i primi piatti dalle tinte colorate provate i nostri spatzle di spinaci, deliziosi gnocchetti verdi conditi con panna e speck!