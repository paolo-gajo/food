Per preparare le capesante al vino, iniziate lavando e asciugando molto bene i funghi. Tagliateli finemente [1] e rosolateli in una padella nella quale avrete fatto sciogliere il burro, un filo d’olio extravergine d’oliva e l'aglio schiacciato (2-3).
Sfumate con il vino bianco [4], aggiungete una spolverata di prezzemolo [5] e unite la panna [6], lasciate cuocere fino a quando avrà raggiunto una consistenza cremosa.
Il ripieno delle capesante al vino non dovrà risultare troppo asciutto [7]. Aggiustate di sale e pepe, se necessario. Prendete ora una leccarda e ricopritela di carta forno. Con delle striscette di carta alluminio formate dei cerchi (8-9) che, poste alla base alla base di ogni conchiglia, serviranno da supporto per le capesante al vino.
Disponete le capesante sui loro supporti, salatele e pepatele leggermente in modo da farle insaporire [10], procedete mettendo sulle capesante il ripieno precedentemente preparato [11] e infornate a 200° per 20 minuti in forno statico. Gli ultimi 5 minuti accendete il grill per ottenere una bella gratinatura. La tapa capesante al vino è pronta per essere gustata!