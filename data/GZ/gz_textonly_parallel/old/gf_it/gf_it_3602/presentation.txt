Se pensiamo alle ricette di Natale ci vengono in mente subito i profumi delle spezie contenuti nei dolci più tradizionali. Allora questa volta abbiamo voluto racchiuderli in un piatto diverso dal solito: gingerbread salati e spritz delle feste, per un aperitivo di Natale coi fiocchi! Questi biscottini salati hanno la forma dei classici biscotti di pan di zenzero, ma sono realizzati con una frolla salata, impreziosita dal Parmigiano e dai vari aromi come cumino, noce moscata e zenzero. Riunite i vostri amici per gustarli insieme, magari durante una tombolata o una partita a carte... insieme al nostro spritz delle feste sarà un ottimo modo per festeggiare! Questo cocktail con i suoi profumi di cannella, arancia e anice stellato renderà questo momento davvero magico! 