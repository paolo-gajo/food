Per preparare le lasagne alle zucchine, iniziate dalla pasta fresca: versate la farina in una ciotola, create un incavo al centro e aggiungete le uova [1], mescolate con la forchetta incorporando la farina [2]. Quando la parte liquida è stata assorbita iniziate a impastare a mano [3].
Trasferite sulla spianatoia e lavorate l'impasto per circa 10 minuti [4]. Quando rrisulterà liscio [5], avvolgetelo nella pellicola e lasciatelo riposare a temperatura ambiente per almeno 30 minuti [6].
Intanto preparate la besciamella: iniziate riscaldando il latte e intanto scogliete delicatamente il burro [7]. Aggiungete la farina tutta in una volta [8] mescolando con una frusta [9].
Dopo 1-2 minuti versate il latte caldo [10] mentre mescolate per non formare i grumi. Continuate a girare per circa 5 minuti finché la salsa non avrà la giusta consistenza [11]. A fine cottura insaporite con sale e noce moscata e coprite con pellicola a contatto per non far formare la pellicina [12].
Passate alle zucchine, tenetene 200 grammi da parte e il resto spuntatele [13] e tagliatele a pochi millimetri di spessore con l'aiuto di una mandolina [14]. Ora spuntate le zucchine messe da parte e tagliatele a tocchetti grossolani [15].
Versate nel boccale di un mixer [16] e aggiungete il basilico precedentemente lavato, del sale [17] e l'olio [18].
Frullate gli ingredienti con un frullatore ad immersione sino ad ottenere una crema liscia ed omogenea [19]. Tenetela da parte [20]. Prendete ora il panetto di pasta e dividetelo in due, il pezzo non utilizzato tenetelo sempre coperto con la pellicola [21].
Lavorate brevemente il panetto con un pizzico di farina e poi passatelo tra i rulli della macchina tira pasta [22]: iniziate dallo spessore più largo fino a quello più stretto [23]. Dividete le sfoglie ottenendo dei rettangoli di circa 9x16 cm [24].
Man mano adagiate le vostre sfoglie su di un vassoio rivestito con un canovaccio appena inumidito [25]. Ora potete comporre le lasagne: prendete una pirofila da 20x30 cm, distribuite sul fondo uno strato di besciamella [26]. Formate un primo strato di sfoglie [27].
Spalmate ancora un po' di besciamella [28] e ponete le zucchine una accanto all’altra in senso opposto a quello della pasta [29]. Salate, pepate e spolverizzate la superficie con il formaggio grattugiato [30].
Ora versate qualche cucchiaino di crema di zucchine sulla superficie [31] e proseguite con un altro strato di pasta, besciamella [32], sale, pepe e formaggio e infine la crema di zucchine [33]. Andate avanti così fino a ultimare gli ingredienti.
Sull'ultimo strato di zucchine versate ciò che resta di besciamella e di crema di zucchine, cospargete con il formaggio [34] e passate alla cottura. Le lasagne alle zucchine cuociono in forno statico, già caldo a 200°, per circa 40 minuti + 4-5 minuti di grill per dorare la superficie [35]. Una volta cotte fate riposare 5 minuti prima aggiungere del basilico in superficie e servire [36].