Tra tradizioni, religione e cucina esiste un legame indissolubile e noi italiani lo sappiamo bene, perché la nostra cucina è pervasa da simbolismi, credenze e usanze che si perdono nella notte dei tempi. Una delle tradizioni gastronomiche più diffuse osservate dai cristiani è quella di consumare il capretto, o l’agnello, durante il pranzo di Pasqua. L’agnello, simbolo sacrificale per eccellenza che si ritrova di frequente nell’iconografia dell’arte classica, è al centro di un rituale religioso che ancora oggi, si rinnova sulle tavole, celebrato nei menu di Pasqua. Quando la tradizione chiama noi non ci tiriamo indietro ed ecco che vi proponiamo la nostra versione del capretto al forno con patate, un secondo piatto che esalta la carne tenera del capretto, sapientemente macerata in un marinatura speziata e aromatica che rilascia profumi e sapori intensi. Croccanti rondelle di patate accompagnano la pietanza completandola armoniosamente. Che siate devoti alle tradizioni oppure semplicemente buongustai questa è la ricetta è per voi!