Per preparare l’insalata di rinforzo iniziate prendendo le olive: denocciolatele una ad una [1]: eliminate i semini e tenete le olive da parte [2]. Ripetete l’operazione anche per le olive verdi. Poi prendete i cetriolini e tagliateli a listarelle sottili [3] che terrete da parte.
Procedete con la pulizia del cavolfiore (per un maggiore dettaglio potete consultare la nostra scuola di cucina su come pulire il cavolfiore). Prendete il cavolfiore, sfogliatelo [4] ed eliminate le parti finali più dure. Ottenetene le cimette [5] che sbollenterete in abbondante acqua salata [6].
Quando saranno cotte ma ancora croccanti scolatele [7] in una ciotola riempita con ghiaccio per bloccarne la cottura [8]. Lasciate così per alcuni minuti fino a che non saranno tiepide, poi scolatele [9].
Versate i cavolfiori in una ciotola capiente a cui aggiungerete l’olio [10], i capperi [11] e le olive verdi [12], entrambi scolati dell'olio in eccesso.
Unite le olive nere [13], i peperoni sotto aceto scaiacquati brevemente sotto acqua corrente e già tagliati a striscioline sottili [14]. Infine unite le acciughe [15].
Poi versate i cetriolini [16] e cospargete con aceto [17]. Mescolate bene gli ingredienti e servite la vostra insalata di rinforzo [18].