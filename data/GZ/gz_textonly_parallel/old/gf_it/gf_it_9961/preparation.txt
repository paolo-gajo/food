Per realizzare il merluzzo con salsa alla melograna iniziate incidendo con un coltellino la buccia della melagrana [1] per segnare gli spicchi e aprire più facilmente il frutto [2]; quindi sgranate la melagrana e raccogliete i chicchi in una ciotola [3].
Occupatevi del pesce: foderate una teglia con la carta da forno, condite con un filo d’olio di oliva e adagiate sopra i pezzi di merluzzo [4], salate, pepate e aromatizzate con le erbe aromatiche previste dalla ricetta: il rosmarino, il timo e la salvia [5]. Cuocete il merluzzo in forno statico preriscaldato a 220° per 30 minuti. Mentre i filetti cuociono, occupatevi della salsa: versate in un pentolino i chicchi di melagrana (tenetene alcuni da parte freschi per la decorazione finale). 
Aggiungete 200 g di acqua, presi dalla dose totale [7] e cuocete per circa 10 minuti a fuoco medio. Intanto in una ciotolina stemperate la fecola di patate nei restanti 30 g di acqua fredda [8] in modo da scioglierla senza formare grumi [9]
Aggiungete la fecola disciolta nell’acqua nel pentolino con i chicchi di melagrana [10], mescolate e cuocete ancora per 2 minuti. Spegnete il fuoco [11] e trasferite il composto nel bicchiere del mixer [12], frullate fino ad ottenere una salsa liscia
Filtrate la salsa ottenuta attraverso un colino [13], per trattenere la parte più dura dei chicchi. Salate [14] e pepate la salsa alla melagrana e aromatizzatela con foglioline di maggiorana [15].
Nel frattempo il merluzzo avrà raggiunto la cottura, sfornatelo [16] e preparate il piatto di portata: versate sul fondo la salsa di melagrana, adagiate sopra i filetti di merluzzo, guarnite con i chicchi di melagrana tenuti da parte [17] e servite subito il vostro merluzzo con salsa alla melagrana [18].