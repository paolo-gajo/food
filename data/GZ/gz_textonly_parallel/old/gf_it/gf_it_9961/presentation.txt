State già pensando al menu delle feste e quest’anno volete stupire tutti portando in tavola un abbinamento insolito? Ispirati dal classico merluzzo in padella, vi suggeriamo una variante appetitosa con salsa alla melagrana, un secondo piatto che esalta con semplicità questo accattivante frutto invernale. La melagrana accende l’inverno con le sue incantevoli tinte rubino e con i suoi succosi semi abbiamo realizzato una deliziosa salsa dal gusto agrodolce che insaporirà il merluzzo al forno. Una manciata di profumatissime erbe donerà quel tocco aromatico al piatto per renderlo ancora più invitante. Portate in tavola il merluzzo con salsa alla melagrana, un piatto raffinato che colorerà con semplicità e gusto i vostri pranzi e cene delle grandi occasioni!