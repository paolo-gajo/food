Per preparare i wurstel mummia iniziate prendendo un rotolo di pasta sfoglia già pronta (oppure potete prepararla da voi, seguendo la ricetta che trovate cliccando qui); tagliatene 12 strisce, larghe circa 1 cm, con l’aiuto di una rotella tagliapasta [1]. Avvolgete ogni wurstel con una striscia di pasta sfoglia, arrotolandola intorno con un movimento a spirale (lasciate scoperta l'ultima parte del wurstel, che fungerà da viso della mummia) [2]. Quando tutti i wurstel saranno "bendati", diponeteli su una leccarda ricoperta di carta da forno [3].
A parte, sbattete il tuorlo d’uovo in una ciotolina aiutandovi con una forchetta [4], aggiungete il latte [5] e spennellate il composto ottenuto su ogni mummia [6].
Infornate il tutto a 180°, in forno preriscaldato, per 40 min [7]. Appena le mummie saranno dorate, spegnete il forno, lasciatele raffreddare, quindi procedete a creare gli occhi: con uno steccone di legno fate due fori sulla parte di wurstel scoperta [8] e sistematevi all’interno i semi di papavero [9]. Le vostre mummia wurstel sono pronte: buon Halloween!