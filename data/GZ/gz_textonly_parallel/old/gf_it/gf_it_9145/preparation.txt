Per preparare la crostata di mele e crema come prima cosa realizzate la crema pasticcera, quindi versate il latte in un pentolino e portatelo a sfiorare il bollore. Nel frattempo in un'altra ciotola unite i 2 tuorli (30 g), lo zucchero e l'amido di mais [2]. Mescolate subito con una spatola o con una frusta, e non appena il latte sarà caldo versatelo all'interno del composto [3]. 
Mescolate il tutto energicamente e trasferitelo nuovamente sul fuoco [4], continuando a mescolare fino a che la crema non si sarà addensata [5]. Trasferitela poi in una pirofila, coprite con la pellicola a contatto [6] e conservatela in frigorifero fino al momento dell'utilizzo. 
Nel frattempo preparate la frolla: nel bicchiere di un mixer dotato di lame versate prima il burro freddo tagliato a cubetti e poi la farina [7]. Frullate il tutto per pochi attimi fino ad ottenere un composto sabbioso [8], quindi aggiungete lo zucchero e poi l'uovo [9] 
e lavorate nuovamente per pochi istanti [10]. A questo punto trasferite l'impasto su un piano e lavoratelo con le mani giusto il tempo di compattarlo [11]; avvolgete il panetto nella pellicola per alimenti [12] e lasciate riposare in frigorifero per almeno 30 minuti. 
A questo punto realizzate la crema frangipane: in una ciotolina versate il burro morbido, aggiungete lo zucchero [13] e lavorate il composto con uno sbattitore elettrico. Non appena avrete ottenuto una sorta di crema, aggiungete le uova un po' alla volta continuando a far andare le fruste [14] e continuate a lavorare il composto fino a che non saranno ben assorbite. A questo punto unite la farina 00 [15] 
e la farina di mandorle [16]. Lavorate ancora il composto con le fruste elettriche [17] fino ad ottenere una crema priva di grumi, quindi aggiungete il pizzico di cannella [18].
Unite anche la crema pasticcera ormai fredda [19] e incorporatela al resto sempre utilizzando le fruste [20]. Coprite con la pellicola a contatto [21] e conservate in frigorifero fino al momento dell'utilizzo. 
A questo punto sbucciate le mele [22] e tagliatele a metà. Utilizzando uno scavino eliminate il torsolo [23], quindi posizionatele su un tagliere e con un coltellino fate delle incisioni parallele [24]. 
Sistematele in una pirofila e cospargetele con un po' di zucchero [25]. A questo punto riprendete la pasta frolla e utilizzando un mattarello stendetela su un piano leggermente infarinato [26] fino ad ottenere uno spessore di circa mezzo cm o poco più. Poi arrotolatela sul mattarello [27] 
e trasferitela all'interno di uno stampo rotondo da 24,5 cm di diametro [28]. Utilizzando un coltellino eliminate l'eccesso di pasta [29] e trasferite all'interno la crema preparata in precedenza [30]. 
Livellate la superficie con il dorso di un cucchiaio [31], quindi disponete le mele [32] una accanto all'altra [33]. 
Spolverizzate con lo zucchero [34] e cuocete la crostata in forno statico preriscaldato a 190° per 60 minuti nel ripiano centrale del forno. Una volta cotta, lasciatela raffreddare completamente all'interno dello stampo [35] prima di sformarla e decorarla con lo zucchero a velo: la vostra crostata di mele e crema è pronta per essere servita [36]! 