Per preparare il croccante per prima cosa tostate la frutta secca: ponete su una teglia da forno i pinoli, i pistacchi, le mandorle e le nocciole [1], distribuiteli sulla teglia [2] e infornatele in forno statico preriscaldato a 180° per 5 minuti. Una volta tostata ponete la frutta secca su un tagliere, unite anche i gherigli di noci [3]
E tritate tutto grossolanamente con un coltello [4]. Versate il trito in una ciotola, aggiungete il sesamo [5] e mescolate. Occupatevi ora del caramello: in un pentolino versate l’acqua e lo zucchero [6]
unite anche il succo di limone [7], mescolate con un cucchiaio [8] e sciogliete il composto a fuoco moderato, ci vorranno circa 20 minuti. Prendete una stampo quadrato senza fondo di 20x20 cm e adagiatelo su una leccarda rivestita con carta da forno [9].
Oliate il bordo interno dello stampo [10]. Nel frattempo lo sciroppo avrà raggiunto la giusta consistenza: dovrà risultare ambrato e compariranno delle bollicine in superficie [11]. A questo punto aggiungete la frutta secca [12]
E mescolate per amalgamare [13] lasciate cuocere ancora per 2/3 minuti. Versate il composto nello stampo [14], distribuitelo uniformemente con un cucchiaio di legno [15]
Lasciate raffreddare lì a temperatura ambiente per circa 10 minuti (risulterà ancora morbido e malleabile). Trascorso il tempo di riposo, prima di estrarre lo stampo, passate su tutto il bordo la lama di un coltello [16] così sarà più facile staccare lo stampo (17-18).
Rovesciate il croccante su un tagliere, eliminate la carta forno [19], tagliatelo in 8 pezzi uguali [20] e lasciate riposare finche le barrette non si saranno completamente compattate e indurite. Poi potete trasferire il croccante su un piatto da portata; il croccante sarà pronto per essere gustato [21]!