Il croccante è una preparazione dolce tipica di varie regioni d'Italia, realizzata in più varianti a seconda della frutta secca utilizzata: mandorle, nocciole o un mix di frutta secca come in questa ricetta. Vi sarà certamente capitato di assaggiare questa prelibatezza, che non è solo un dolce natalizio ma si può trovare sempre nelle fiere e nei mercatini, in particolare nel periodo invernale. Attira con la sua lucentezza e golosità: tanta deliziosa frutta secca tostata tenuta insieme da zucchero caramellato. Scoprite insieme a noi come preparare il croccante in casa, da servire in graziose barrette, perfette anche da regalare assieme ai biscotti di natale come i candy cane twist cookies e i biscotti di pan di zenzero: un dolce pensiero tutto da gustare.