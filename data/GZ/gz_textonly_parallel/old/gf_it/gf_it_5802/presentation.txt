Siete alla ricerca di una torta salata perfetta per i vostri aperitivi all'aperto? Avete già provato la nostra variante alle zucchine, ma siete alla ricerca di una versione ricca di tante verdure? La torta salata ratatouille è proprio quello che fa per voi! Gli ingredienti sono gli stessi della classica ratatouille: cipolle, melanzane, zucchine, peperoni e tanti pomodorini diventeranno il ripieno perfetto per questo rustico realizzato con la pasta sfoglia! La torta salata ratatouille è buonissima calda, ma è ottima anche da gustare a temperatura ambiente. Potrete mangiarla a casa, utilizzarla per arricchire un aperitivo o portarla con voi per un picnic. Realizzarla è davvero semplice, allora cosa aspettate? Raccogliete le verdure dall'orto e iniziate a prepararla! 