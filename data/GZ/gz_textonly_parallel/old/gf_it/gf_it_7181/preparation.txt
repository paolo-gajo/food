Per preparare gli involtini di polenta riempite con acqua un tegame dal bordo alto e iniziate a scaldare a fuoco basso. Quando l’acqua bolle salate [1] e versate circa 10 g di olio di oliva [2], quindi versate a pioggia la farina mescolando con la frusta [3]
Cuocete a fuoco basso per un paio di minuti continuando a mescolare, così da non formare grumi [4]. Trascorso il tempo di cottura, la polenta deve presentarsi morbida e non troppo soda, spegnete il fuoco coprite con il coperchio [5] e tenete da parte la polenta. Eliminate la crosta del taleggio e tagliate il formaggio a dadini [6].
Ora oleate la parte centrale di un foglio di carta forno spandendo con una spatolina [7] e versate nel punto oleato la polenta, un paio di cucchiai saranno sufficienti [8]. Spalmatela sulla superficie con la spatola [9], 
fino ad ottenere un quadrato di circa 10x10 cm. Farcite la parte centrale con 50 g di taleggio tagliato a cubetti e il Parmigiano reggiano grattugiato [10], infine spolverizzate a piacere con il pepe nero. Ripiegate il foglio di carta da forno sollevando i lati per piegare più agevolmente le parti laterali [11], quindi arrotolate delicatamente il foglio per creare un involtino [12]. Proseguite allo stesso modo per gli altri: consigliamo di fare queste operazioni velocemente per non far rapprendere troppo quella che rimane in pentola.
Una volta arrotolati tutti gli involtini [13], adagiateli su un vassoio [14] e lasciateli rassodare in frigo per almeno 20 minuti. Ora occupatevi del condimento: lavate e tagliatele a metà le pere senza sbucciarle [15] quindi eliminate i semi e il torsolo centrale,
dividete ancora in due parti uguali le ciascuna metà e ciascun quarto in 3 spicchi [16]. Scaldate un filo di olio di oliva in padella, versate gli spicchi di pera [17], salate, pepate a piacere [18]
tostate le pere da entrambi i lati e poi sfumate con il vino rosso [19], lasciate evaporare il vino e cuocete le pere da entrambi i lati per 2-3 minuti, devono rimanere croccanti [20]. Trascorso il tempo di riposo, riprendete gli involtini di polenta, divideteli a metà in senso diagonale [21].
Scaldate un filo d'olio di oliva in padella e fate rosolare per circa 2 minuti gli involtini (22-23), devono dorare appena in superficie e il ripieno dovrà risultare filante. Una volta pronti, servite gli involtini di polenta con le pere al vino, profumateli con il timo fresco e gustateli ben caldi [24]!