Per preparare il rotolo mimosa iniziate dalla pasta biscotto: versate nella ciotola della planetaria le uova, lo zucchero [1] e il miele, azionate la macchina e lavorate gli ingredienti con la frusta per circa 10 minuti fino a ottenere un composto spumoso [2]. Aggiungete la farina setacciata attraverso un colino [3]
e incorporatela delicatamente al composto con una frusta [4]. Imburrate e rivestite con carta forno due teglie da 40x30 cm. Versate l’impasto nelle due teglie [5] e uniformate l’impasto con una spatolina [6]. Cuocete in forno statico preriscaldato a 200° per 12 minuti fino a doratura della superficie. 
Sfornate [7] e ribaltate sul piano di lavoro. Lasciate raffreddare in frigorifero per 1 ora. Nel frattempo realizzate la crema pasticcera. Ponete in ammollo per circa 10 minuti i fogli di gelatina in acqua fredda. Scaldate il latte in un pentolino [8] e portate a sfiorare il bollore. In un altro pentolino versate i tuorli e lo zucchero [9],
mescolate bene con una frusta [10]. Aggiungete al composto anche la maizena [11] e mescolate fino ad ottenere un composto omogeneo, aromatizzate con la scorza del limone [12]. 
Quando il latte avrà raggiunto il bollore, versatene poco sul composto di uova e mescolate, per far stemperare. Poi versatelo tutto e mescolate ancora [13]. Portate tutto sul fuoco dolce, cuocete mescolando per pochi minuti, fino ad ottenere una crema pasticcera liscia e corposa [15]. Spegnete il fuoco, trasferite la crema pasticcera in una ciotola possibilmente fredda.
Strizzate la gelatina ammollata in un pentolino con 20 g di panna fresca riscaldata [16]. Mescolate perchè si sciolga completamente, quindi versate tutto sulla crema pasticcera oramai intiepidita [17] e mescolate bene. Coprite con pellicola e lasciate raffreddare in frigorifero per 30 minuti [18]. 
Riprendete la pasta biscotto raffreddata, ribaltatela su un foglio di carta forno e sfilate la carta forno in superficie [19]. Pareggiate i bordi con un coltello [20]. Rovesciate la pasta biscotto in modo che la parte più chiara sia esterna. Farcite uno dei due rotoli con la crema pasticcera ben soda [21],
distribuite in modo uniforme la crema con una spatola [22]. Con l’aiuto della carta forno arrotolate dalla parte lunga il biscotto morbido [23]. Trasferite il rotolo in uno stampo concavo [24] e lasciate riposare in frigorifero per 60 minuti circa. 
Eliminate le parti scure dal biscotto rimanente [25], quindi tagliatelo prima strisce e poi a cubetti da 1x1 cm. Trascorso il tempo di riposo trasferite il tronchetto su un tagliere e rifilate le estremità [27]. 
Versate 150 g di panna liquida in una ciotola [28] e montatela a neve con le fruste [29]. Ricoprite la superficie del tronchetto con la panna montata [30],
in modo uniforme [31]. Adagiate i cubetti di pasta biscotto sulla panna facendo leggermente pressione con le mani per farli aderire bene [32]. Decorare infine con fiori eduli, il rotolo mimosa è pronto per essere servito [33].