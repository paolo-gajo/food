Per ogni ricorrenza c'è un dolce speciale: la festa della donna ha la sua iconica torta mimosa che abbiamo sperimentato in numerose varianti, mancava solo il rotolo mimosa! Dopo la fresca variante all'ananas, il formato cupcake e la mimosa senza glutine, il rotolo sarà un vortice di bontà! La soffice pasta biscotto avvolge un'aromatica crema pasticcera al profumo di limone, una delizia in giallo che ricorda il nostro rotolo al limoncello. Con la differenza che qui ritroverete la tipica decorazione che richiama i boccioli della mimosa, fiore simbolo di questa festa!