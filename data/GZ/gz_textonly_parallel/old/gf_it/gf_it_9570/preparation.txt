Per realizzare le crespelle al salmone iniziate dalla preparazione della besciamella: in una pentolino sciogliete il burro a fiamma dolce. Unite la farina in un colo colpo [1] e mescolate per creare il roux. Aggiungete il latte un po' alla volta [2] mentre continuate a mescolare. Continuate a cuocere per una decina di minuti mescolando di continuo, in questo modo la salsa di addenserà [3]. Infine regolate con un pizzico di sale e un po' di noce moscata. Coprite con pellicola a contatto e lasciate intiepidire.
Occupatevi ora dell'impasto delle crespelle. Rompete le uova in una ciotola ampia [4], lavoratele e unite il latte a temperatura ambiente [5]. Mescolate ancora accuratamente per amalgamare [6].
Setacciate la farina per unirla al composto di uova [7], mescolate tutto [8] fino a ottenere un impasto liscio, vellutato e privo di grumi [9]. Potete usare sempre una forchetta o passare alla frusta a mano.
Coprite la ciotola con della pellicola [10] e lasciate riposare per almeno 30 minuti in frigorifero. Riprendete la pastella dal frigorifero e mescolate qualche istante per farla rinvenire [11]. Ungete con poco burro una padella antiaderente (o una crepiera) di 20 cm di diametro [12]. Scaldatela a fuoco medio.
Appena arriva a temperatura versate un mestolo di pastella, sufficiente a ricoprire la superficie [13], spargetela in modo uniforme scuotendo leggermente la padella (fate attenzione a non farlo andare sui bordi): vi consigliamo di effettuare queste operazioni in fretta, la pastella si rapprende molto velocemente. Passato un minuto, i bordi si ritireranno: prima di girarla assicuratevi che sia ben dorata alla base [14], giratela e lasciate cuocere anche l’altro lato un minuto [15].
Adagiate la crepe su un piatto [16]. Cuocete tutte le crepe allo stesso modo, con queste dosi ne otterrete 8. Appena tutte le crepe saranno pronte potete dedicarvi al ripieno. Tritate l’erba cipollina [17], sfogliate il rametto di maggiorana per prendere le foglie. Tagliate il salmone a pezzetti di circa 1 cm [18]. 
In una ciotola versate la ricotta [19], aggiungete la besciamella [20], un pizzico di sale [21]
e una macinata di pepe [22], mescolate con un cucchiaio fino a ottenere un composto omogeneo. Aggiungete l’erba cipollina [23], la maggiorana e il salmone [24], mescolate il tutto. 
Il ripieno è pronto [25]. Adesso potete farcire le vostre crepe al salmone. Mettete le crepe su un tagliere, ricoprite metà lato con il ripieno [26], ripiegate sopra il lato non farcito [27] 
e poi piegate ancora in due, ottenendo un ventaglio [28], farcite le altre crepe allo stesso modo. Disponete le crespelle al salmone in una pirofila che le possa contenere tutte [29] e scaldatele 10 minuti nel forno statico preriscaldato a 180°. Le crespelle al salmone sono pronte per essere servite, potete decorarle con una fogliolina di maggiorana [30].