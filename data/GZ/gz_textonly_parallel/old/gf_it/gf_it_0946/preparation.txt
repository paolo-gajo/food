Per realizzare l’insalata di ceci gamberi e rucola iniziate pulendo i gamberi (o le mazzancolle), eliminate la testa [1], il carapace [2] e l’intestino aiutandovi con uno stecchino di legno [3], per tutti i dettagli di questo procedimento consultate la nostra scheda Come pulire i gamberi della Scuola di cucina.
Ora tostate i pinoli: poneteli in una teglia rivestita con carta da forno e cuoceteli in forno preriscaldato statico per circa 10 di minuti a 150° (oppure in forno ventilato a 130° per 5-6 minuti) [4] e teneteli da parte, se preferite potete tostarli anche in padella. Scaldate un filo di olio in una padella con l'aglio [5], unite le mazzancolle [6]
salate [7], pepate e unite infine la paprika. Cuocetele a fuoco vivace per 5-6 minuti (regolate la cottura in base alla grandezza delle mazzancolle, se sono molto grosse, avranno bisogno di qualche minuto in più). Una volta cotte trasferitele in una ciotolina a raffreddare.
Ora scolate i ceci precotti [10]. Noi abbiamo usato i ceci precotti, ma voi potete usare anche quelli secchi avendo cura di metterli in ammollo per 12 ore; trascorso il tempo necessario scolate i ceci, sciacquateli e cuoceteli in un tegame per almeno 3 ore o nella pentola a pressione da un’ora a un’ora e mezzo, meglio se a fuoco lento; una volta cotti saranno pronti per essere uniti alla preparazione. Nella stessa padella usata per le mazzancolle scaldate i ceci [11] in modo che prendano il sapore dei crostacei). Ora che tutti gli ingredienti sono pronti potete comporre l’insalata: in una ciotola capiente mettete la rucola lavata e asciugata [12].
Aggiungete i ceci [13] , le mazzancolle [14] e i pinoli tostati [15].
Mescolate l'insalata [16]. Occupatevi infine del condimento: preparate un'emulsione con olio [17], sale [18], pepe.
Spremete il succo di mezzo limone [19], filtratelo [29] e unitelo all'emulsione [21],
terminate con un cucchiaino di aceto balsamico [22]. Condite l'insalata con il condimento preparato [23]. La vostra insalata di ceci gamberi e rucola è ora pronta per essere portata in tavola [24]!