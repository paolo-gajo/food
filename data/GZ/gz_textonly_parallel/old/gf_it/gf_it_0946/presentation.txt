In estate le insalatone sono all'ordine del giorno, fresche e leggere sono il pasto ideale da consumare nelle calde giornate, che siate al mare o in ufficio non importa, verdure crude arricchite con ingredienti gustosi ma nutrienti per ricaricare le energie senza appesantirsi troppo. Oggi vi proponiamo una ricetta speciale, una variante dell'insalata di gamberi: insalata di ceci gamberi e rucola arricchita con croccanti pinoli tostati e condita con unâ€™emulsione di olio e aceto balsamico. Per realizzare l'insalata si fanno saltare in padella i gamberi con l'olio e l'aglio e si conferisce una nota decisa e grintosa con la paprika; si uniscono poi la rucola, con suo il retrogusto lievemente piccante, e i ceci che rendono corposo il piatto. Gustate l'insalata di ceci gamberi e rucola come piatto unico o come ricco contorno da accompagnare a secondi di pesce.