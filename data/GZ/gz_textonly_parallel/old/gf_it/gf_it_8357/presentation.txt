Si dice che per arrivare al cuore, la via più facile sia quella per lo stomaco... in poche parole, preparare qualcosa di speciale per chi amiamo è ancora tra le attività più dolci e soddisfacenti! Oggi vi proponiamo una variante del tradizionale e intramontabile ciambellone, la ciambella bicolore. Una torta che nasconde proprio nella sua semplicità una bontà irresistibile: vaniglia e cacao si fondono insieme per creare un connubio di grande effetto! Fetta dopo fetta scoprirete come si abbracciano nell'impasto di questa morbida e profumata ciambella. Tuffatela nel latte a colazione, affettatela per una dolce merenda o condividetela con i vostri amici e colleghi di lavoro. Insieme alla ciambella al cioccolato, a quella semplice e al cacao e cocco diventerà un cavallo di battaglia!E se cerchi una ricetta facile e veloce prova anche la nostra ciambella al cacao o all'arancia! Se invece la leggerezza è ciò che vuoi allora la nostra ciambella all'acqua al cacao fa davvero al caso tuo!