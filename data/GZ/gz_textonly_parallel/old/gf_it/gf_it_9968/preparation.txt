Per preparare il nasello croccante con insalata di pompelmo, sciacquate la quinoa sotto acqua corrente, poi tostatela in una padella antiaderente [1] e scottatela a fuoco dolce per 4-5 minuti, mescolando di tanto in tanto fin quando non sarà diventata dorata; tenetela da parte [2]. Su una teglia da forno versate dell’olio e appoggiate i filetti di nasello [3],
pepate e salate [4] e infine versate la quinoa tostata in precedenza su ciascun filetto di nasello [5]. Cuocete in forno statico preriscaldato a 200° per 20 minuti [6].
Mentre i filetti di nasello cuociono in forno, dedicatevi all’insalata di pompelmo. Per cominciare dovrete pelare il pompelmo a vivo. Quindi tagliate le calotte [7], poi il resto della buccia facendo attenzione a prelevare anche la parte bianca [8]. Con un coltellino affilato dalla lama liscia andate a ricavare la polpa a spicchi, seguendo le venature della pellicina [9]
Quando avrete finito raccogliete gli spicchi in una bacinella e aggiungete le olive nere [10], poi regolate di sale e pepe e mescolate il tutto [11]. Passate infine alla composizione: su un piatto da portata sistemate un po’ di insalata di pompelmo e olive taggiasche [12]
e poi adagiate i filetti [13]. Guarnite con un goccio d’olio a crudo a vostro piacimento [14] ecco il vostro nasello croccante con insalata di pompelmo: buon appetito [15]!