Per preparare i panini alla ricotta sardi iniziate versando l’acqua tiepida in una ciotola [1], scioglietevi il lievito di birra [2], unite la farina 00 [3]
e la semola [4] e iniziate a impastare grossolanamente con le mani. Prima che il composto sia ben amalgamato, unite il sale [5] e continuate ad impastare fino ad ottenere un impasto omogeneo che dovrà risultare molto morbido. Se necessario, finite di impastare sul piano di lavoro o su una spianatoia leggermente infarinata. Formate una palla con l’impasto [6],
ponetela in una ciotola pulita, copritela con pellicola trasparente [7] e fatela lievitare per almeno 3 ore in un luogo asciutto, oppure dentro il forno spento con la luce accesa. Trascorso il tempo di lievitazione, il panetto avrà raddoppiato il suo volume [8], posizionate l’impasto sul piano infarinato, allargatelo e allungatelo con delicatezza [9]
e ponetevi al centro la ricotta di pecora [10]: è normale che l'impasto risulti piuttosto appiccicoso. Richiudete l’impasto delicatamente ripiegando i lembi senza impastare ulteriormente, la ricotta non deve amalgamarsi all'impasto [11]. Una volta formata la palla finale [12],
dividetela in 4 parti uguali con un tarocco [13], fatene delle palline, appoggiatele sulla leccarda rivestita con carta forno, spolverizzate ogni panino con abbondante farina 00 in superficie [14] e infornate in forno preriscaldato statico a 200° per circa 35 minuti o fino a quando non risulteranno ben dorati in superficie [15]; abbiate cura di non aprire il forno mentre controllate la colorazione della crosta. Una volta cotti, lasciate intiepidire i vostri panini di ricotta sardi e poi serviteli!