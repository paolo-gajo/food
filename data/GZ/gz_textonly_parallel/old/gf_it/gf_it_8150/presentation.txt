Una volta pare fossero gialli, molti sono arrossiti e qualcuno invece è diventato verde (senza rabbia e senza invidia). Non avete capito? Stiamo parlando dei pomodori, delle tantissime varietà che l’orto ci mette a disposizione. Abbiamo perciò pensato di radunarne alcune per preparare questa meravigliosa crostata di pomodori! Una sfiziosa torta rustica da servire calda, tiepida o fredda, come meglio credete, e dare così alla vostra tavola un tocco di colore ma anche di sapore. Già, le varietà di pomodori che abbiamo scelto vanno da quelle classiche a quelle più particolari. Dolci datterini, ciliegini equilibrati, pomodorini gialli (i veri pomi doro) e per finire i marinda una varietà croccante e leggermente sapida. Un vero tripudio di bontà questa crostata di pomodori, non vi pare? Cosa state aspettando, provate la nostra ricetta e fateci sapere!