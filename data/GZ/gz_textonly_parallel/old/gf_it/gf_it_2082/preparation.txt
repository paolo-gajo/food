Per preparare l'avocado cheesecake iniziate dalla base: sbriciolate molto finemente i biscotti, utilizzando un robot da cucina [1], poi trasferiteli in una ciotola [2]. Sciogliete il cioccolato fondente al microonde o a bagnomaria; una volta intiepidito, versatelo sui biscotti sbriciolati [3]
e mescolate accuratamente [4]. Foderate una teglia bassa con carta da forno, quindi adagiatevi uno stampo rettangolare senza fondo di una misura pari a 25x17,5 cm. Versate il composto di biscotti e cioccolato all'interno e livellatelo aiutandovi con il dorso di un cucchiaio [6]. Ponete lo stampo in frigo per almeno un’ora per far compattare per bene la base biscotto.
Nel frattempo preparate la crema: mettete in ammollo in una ciotolina con acqua fredda i fogli di gelatina [7] per almeno 10 minuti. Intanto aprite 2 avocado, dividendoli in due parti [8]: rimuovete prima il nocciolo (se non lo gettate via, potete farlo germogliare immergendolo in acqua in modo che la base del nocciolo sia ben immersa in acqua),
poi rimuovete la polpa con un cucchiaio [10] e schiacciatela delicatamente in una ciotola con una forchetta [11]. Cospargete con 15 g di succo di lime [12] e mescolate.
Versate la panna in un pentolino e portate a sfiorare il bollore; quando la gelatina si sarà ammorbidita, strizzatela delicatamente e versatela nella panna calda [13], mescolando il tutto accuratamente con una frusta (è importante che la gelatina si sciolga del tutto) [14]. Con le fruste elettriche e a velocità media lavorate l’avocado schiacciato, versando il composto di panna e gelatina [15],
lo zucchero [16] e il mascarpone [17] e lavorate fin a quando non otterrete una crema omogenea. Trascorso il tempo di rassodamento della base, tiratela fuori dal frigo, versatevi su la crema all’avocado [18],
livellatela con una marisa (19-20) e riponete nuovamente in frigo la torta per almeno 20 minuti. Ora passate alla preparazione delle decorazioni per la vostra cheesecake: versate la gelatina in polvere in un pentolino, poi aggiungete l’acqua [21]
e 7 g di succo di lime [22]; mescolate il tutto con una frusta manuale e a fuoco basso per circa un paio di minuti [23]. Togliete la gelatina dalla fiamma e fatela intiepidire; per aiutarvi potete versarla in una piccola caraffa. Mentre la gelatina s’intiepidisce, pulite il terzo avocado: procedete come per gli altri, dividendolo a metà, togliendo il nocciolo ed estraendo la polpa, poi tagliate solo una metà a fettine molto sottili [24].
Versate poco succo di lime sulle fettine perché non anneriscano. Dividete idealmente i rettangoli in 8 parti e ponete due fettine di avocado leggermente sovrapposte e ben distanziate le une dalle altre fino a ritrovarvi con quelli che poi diventeranno gli 8 quadrotti [26], decorate con i pistacchi [27]
distribuite la scorza di lime [28], poi versate la gelatina preparata precedentemente e fatta intiepidire [29]. Riponete la vostra avocado cheesecake in frigo per almeno un’ora a rassodare ancora, poi servitela già porzionata [30].