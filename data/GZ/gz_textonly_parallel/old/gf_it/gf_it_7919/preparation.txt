Lavate e tagliate le melanzane a cubetti piccoli e disponeteli in un colapasta spolverizzandole con del sale grosso. Lasciate riposare così per circa un’ora, affinché perdano l’acqua di vegetazione [1]. Intanto tagliate i gambi di sedano a listarelle sottili e sbollentateli in acqua salata, poi scolateli, asciugateli e fateli soffriggere nell’olio a fuoco dolce [2]. Affettate la cipolla e tagliate i pomodori a cubetti [3].
In una tegame, fate soffriggere la cipolla nell’olio con e quando sarà appassita, unite i capperi, i pinoli, e le olive, facendo rosolare il tutto per 10 minuti [4]. A questo punto aggiungete i pomodori [5] e fate cuocere a fuoco vivace per 20 minuti. Scolate e sciacquate le melanzane avendo cura di asciugarle con della carta da cucina. Ora, in una padella antiaderente, aggiungete l’olio e fate friggere i vostri cubetti di melanzana fino a farli dorare. Aggiungete i gambi di sedano, il composto con i pomodori e amalgamate il tutto [6]. Cospargete, ora, con lo zucchero e l’aceto, cuocendo ancora a fuoco moderato, finché l’aceto non sarà completamente evaporato. Una volta ultimata la cottura, disponete la vostra caponata sulle Sfoglie classiche alle olive “La Bottega di Olivia&Marino” cospargendo il tutto con delle scaglie di ricotta salata.