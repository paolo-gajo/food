Per preparare la pasta frolla salata, versate la farina in un mixer dotato di lame d’acciaio [1], poi aggiungete il burro freddo di frigo [2], il sale grosso [3]
e l’uovo [4]. Chiudete con il coperchio e azionate il mixer fino ad ottenere un composto bricioloso [5]. Trasferite il composto su una spianatoia e lavoratelo velocemente con le mani [6]
per formare un panetto [7]. Avvolgete il panetto nella pellicola trasparente [8] e lasciatelo riposare in frigorifero almeno un’ora. Trascorso questo tempo potete stendere la vostra pasta frolla salata su un piano leggermente infarinato per realizzare una crostata o delle crostatine [9]!