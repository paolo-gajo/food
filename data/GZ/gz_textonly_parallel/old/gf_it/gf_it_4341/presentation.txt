Se pensando alla guacamole non potete fare a meno di sognare ricche e gustose tortilla chips, croccanti nachos o invitanti burritos da intingere nella coloratissima salsa all'avocado, oggi rimarrete sbalorditi! Vi proponiamo di portare sulla vostra tavola tutto il sapore e il colore intenso della cucina tex mex in un primo originale che vi stupirà fin dal primo assaggio: spaghetti con guacamole e salmone croccante! La famosissima salsa messicana lega gli spaghetti e il salmone croccante in una deliziosa crema che racchiude le note speziate e piccanti tipiche della tradizione messicana e dà vita ad un'esplosione di gusto inaspettata. Un connubbio insolito di sapori che si rivelerà di una bontà stupefacente...provare per credere!