Togliete il burro dal frigorifero un’ora prima della lavorazione, tagliatelo a pezzetti e lasciatelo ammorbidire a temperatura ambiente.Disponete la farina su di un piano di lavoro, e nel centro metteteci il burro e tutti gli altri ingredienti, semini della bacca di vaniglia compresi [1]; lavorate molto bene tutto l’insieme fino ad ottenere un impasto liscio ed omogeneo [2]. Avvolgetelo in una pellicola e lasciatelo riposare per almeno mezz'ora in un luogo fresco [3].
Con il matterello tirate una sfoglia non più alta di ½ cm [4] e con lo stampo a forma di cuore ricavate un numero pari di sagome, non dimenticate che ve ne serviranno due per formare un biscotto. A questo punto, su metà dei cuori ottenuti, fate delle incisioni con uno stampo, sempre a forma di cuore ma di misura più piccola (5-6); disponete quindi tutti i cuori su di una teglia foderata con carta forno, e infornateli a 180° per circa 15-20 minuti.
I biscotti non dovranno scurirsi, ma solo colorirsi lievemente; quando saranno cotti, e ancora caldi, mettete sopra la sagoma non incisa della marmellata di fragola [7], e sovrapponetevi la sagoma incisa [8]. I biscotti così ottenuti dovranno essere spolverizzati con lo zucchero al velo [9], e… buon San Valentino!