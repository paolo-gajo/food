La Pasqua in Grecia è una festività molto sentita e le celebrazioni seguono dei rituali antichi che assumono un grande valore per la popolazione, per la maggior parte ortodossa. Il cibo è ovviamente parte integrante di questa tradizione e i koulourakia, i biscotti greci pasquali, sono uno dei dolci più diffusi e amati. La preparazione coinvolge tutti i membri della famiglia e la parte più divertente, soprattutto per i bambini, consiste nell’attorcigliare i cordoncini di impasto per creare le tipiche forme a treccia, anello o spirale che li contraddistinguono. Fragranti e aromatici, i biscotti greci pasquali sono tanto belli da realizzare quanto da regalare, e saranno ottimi da gustare a colazione anche nei giorni a seguire!