Per preparare i biscotti greci pasquali, per prima cosa versate le uova e l’olio di oliva in una ciotola capiente [1], poi cominciate a mescolare con una frusta mentre aggiungete anche lo zucchero [2]. Unite la scorza di limone grattugiata [3],
il succo di limone [4], il coriandolo in polvere [5] e il sale [6]. Mescolate ancora. 
In una ciotola a parte setacciate la farina con il lievito [7]. Aggiungete lentamente i 2/3 delle polveri (circa 400 g) [8], mescolando con una frusta [9]. 
Aggiungete poi le polveri rimaste (circa 200 g) [10] e lavorate con le mani [11] fino ad ottenere un impasto morbido e omogeneo. Coprite la ciotola con un canovaccio e lasciate riposare per 10 minuti [12].
Trascorso questo tempo, prelevate circa 65 g di impasto e formate un cordoncino dello spessore di un cm e lungo circa 30 cm [13]: ripiegatelo a metà e attorcigliate i due filoncini [14] per ottenere una sorta di treccia, che adagerete su una leccarda foderata con carta forno [15].
Prelevate un’altra porzione di impasto e fate la stessa cosa, questa volta però congiungete le estremità della treccia per formare una ciambellina [16]. In alternativa potete semplicemente arrotolare il cordoncino su se stesso per formare una spirale [17]. Continuate in questo modo fino ad esaurire l’impasto dando ai biscotti le forme che preferite, poi spennellateli con il composto di tuorlo e panna [18].
Infine guarnite tutti o solo parte dei biscotti con i semi di sesamo [19]. Cuocete in forno statico preriscaldato a 180° per 35 minuti. Quando saranno belli dorati [20], sfornate e lasciate raffreddare, dopodiché i vostri biscotti greci pasquali sono pronti per essere gustati [21]!