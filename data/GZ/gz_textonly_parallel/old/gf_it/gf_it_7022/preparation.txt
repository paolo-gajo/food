Per preparare gli spiedini di pomodorini e mozzarelline, iniziate lavando i pomodorini: togliete loro il picciolo verde [1] e asciugateli; scolate bene le mozzarelline dalla loro acqua [2]. Ora dedicatevi alle salse: con un panno umido pulite le foglie di basilico necessarie per la salsa [3],
mettetele in un frullatore assieme ad un cucchiaio di pinoli [4] e 50 ml di olio [5], un grosso pizzico di sale e frullate il tutto [6]
A parte in una ciotolina ponete l'origano, aggiungete 50 ml di olio e un grosso pizzico di sale: emulsionate con una frusta [7] e tenete da parte: lasciate riposare le due salse per circa 30 minuti in luogo fresco. Prendete gli spiedini di legno lunghi e iniziate ad infilzare una fogliolina di basilico, pun pomodorino e una mozzarellina [8]. Proseguite cos√¨ fino a terminare gli ingredienti, alternandoli in modo da avere tre pomodori e tre mozzarelle per ciascuno spiedino [9]. Portate in tavola gli spiedini di pomodorini e mozzarelline con le salse, in modo che i commensali possano adoperarle per condirli!