Così soffice, così elegante... perfetto per ogni occasione! Il soufflé è una preparazione molto raffinata da servire come antipasto. La sua consistenza spumosa conquista al primo assaggio e noi oggi vogliamo tentarvi invitandovi a preparare una versione decisamente autunnale di qusta ricetta: i soufflé alla zucca e paprika con crema di burrata. Quale modo migliore per esaltare la dolcezza della polpa di zucca, trasformata in una nuvola di bontà che crescerà sorprendentemente in forno! Questi deliziosi soufflé con il tocco piacevolmente piccante della paprika, saranno ancora più invitanti se accompagnati da una semplicissima e freschissima crema alla burrata. Una festa per le papille gustative... e la vostra cena sarà un successo già dall'antipasto!