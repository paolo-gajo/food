Per preparare la schiacciata di zucchine, per prima cosa lavate e asciugate le zucchine, poi grattugiatele con una grattugia a fori larghi [1]. Versate le zucchine in una ciotola e aggiungete l’uovo intero [2], il sale [3], il pepe,
la fecola [4] e il parmigiano grattugiato [5], poi mescolate con cura per amalgamare tutti gli ingredienti [6].
Preriscaldate il forno a 180° in modalità statica, poi oliate una teglia da forno di circa 40x30 cm [7] e cospargetela con il pangrattato [8]. Versate il composto di zucchine nella teglia e stendetelo uniformemente con una spatola [9].
A questo punto adagiate le fette di Edamer sopra al composto di zucchine [10], senza sovrapporle [11], e cuocete nel forno statico preriscaldato a 180° per circa 25 minuti o fino a quando la superficie sarà ben dorata [12]. La vostra schiacciata di zucchine è pronta per essere gustata!