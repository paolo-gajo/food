Per preparare i wurstel in camicia iniziate dividendo la pasta lievitata in 4 parti uguali (50 gr per ogni pezzo) [1], stendetela quindi con un matterello fino a formare un rettangolo [2] che possa avvolgere completamente il wurstel, che meglio sagomerete con un coltellino [3].
Ponete il wurstel al centro del rettangolo di pasta [4] e avvolgetelo completamente a mo’ di caramella (5-6).
Togliete l’esubero di pasta dai lati [7] e con un coltellino dalla lama affilata, formate dei tagli trasversali sulla superficie della pasta [8]. Procedete in questo modo per tutti e 4 i wurstel [9]. Accendete il forno e portatelo alla temperatura di 200° C, dopodiché foderate una teglia con carta forno e disponetevi i 4 wurstel in camicia; infornate e cuocete per circa 10 minuti, quindi servite ancora caldo.