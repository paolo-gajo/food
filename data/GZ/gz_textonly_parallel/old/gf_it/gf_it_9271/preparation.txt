Per preparare i biscotti al pistacchio, fondete il burro a fuoco dolcissimo (o al microonde) e lasciate intiepidire. Versate in ciotola lo zucchero e l'uovo leggermenete sbattuto [1], montate con le fruste elettriche [2] fino a ottenere un composto spumoso [3]. 
Aggiungete il burro sciolto, a temperatura ambiente, mantenendo azionate le fruste a velocità bassa [4]. A questo punto aggiungete la farina di pistacchi poco alla volta [5], mescolando delicatamente con una spatola. Appena sarà amalgamata bene, aggiungere la farina 00, la fecola [6] 
e il lievito, un po’ per volta continuando a mescolare la spatola [7]. Quando l’impasto inizierà a risultare abbastanza solido iniziate a lavorarlo con le mani [8], spostandolo sul banco da lavoro [9].
Formate un panetto [10], avvolgetelo nella pellicola [11] e mettetelo in frigorifero a riposare per circa 1 ora. Passato il tempo necessario, prendere l’impasto dal frigorifero e ritagliate con un tarocco dei pezzetti di circa 20 g [12].
Dovrete ottenere circa 20 pezzi [13]. Formate delle palline con le mani [14]. Passate le palline nello zucchero a velo [15] e 
posizionatele su una teglia rivestita con la carta da forno. Mettetele un po’ distanziate perché in cottura si gonfieranno. A questo punto fate una leggera pressione con le dita sopra ogni pallina [16], per appiattirle leggermente. Inserite su ogni biscotto un pistacchio intero [17] e cuocete in forno statico preriscaldato a 180° per 15 minuti, nel ripiano medio del forno. A cottura ultimata, sfornate i biscotti al pistacchio [18] e lasciateli raffreddare a temperatura ambiente prima di gustarli.