Chi non sa quali sono i dolci preferiti da Homer Simpson? La torta donuts si ispira proprio alle irresistibili ciambelle americane fritte, farcite con una copertura di glassa e zuccherini colorati. Questo dolce è ideale come torta di compleanno per i vostri bambini: la ricetta di base è quella della ciambella classica aromatizzata alla vaniglia e al limone. All'interno una morbida crema pasticcera profumata all'arancia e sopra una nota di colore con la ghiaccia reale tinta di azzurro. Potrete scegliere di dare alla glassa la tonalità che preferite e decorare ancora la torta donuts con tante codette colorate!