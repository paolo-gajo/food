Tanti sono gli ingredienti che possono rendere gustosa la frittata, uno dei piatti più classici che va sempre a ruba sulla nostra tavola: dalla classica frittata con le cipolle, alle mazzancolle, alle ortiche o la più semplice ed estiva pomodoro e basilico... esistono davvero innumerevoli condimenti per arricchire questo secondo invitante e sfizioso! Nella ricetta che vi presentiamo abbiamo scelto un mix di verdure colorato e appetitoso, reso ancora più speciale grazie alla maggiorana e al timo, che donano un'ulteriore nota di sapore. La frittata di patate e peperoni è un piatto ottimo da servire caldo, perfetto per un aperitivo in compagnia: un solo boccone e vi conquisterà con la sua bontà!