Per preparare i biscottini alle mele e mandorle come prima cosa lavate bene le mele. Tagliatele in quarti [1] e senza sbucciarle eliminate la parte del torsolo da ogni spicchio [2]. Ricavate prima delle fettine sottili [3], 
poi tritate grossolanamente le mele con un coltello [4]. In una ciotola versate lo zucchero muscovado, le uova [5] e sbattete il tutto con le fruste elettriche. Non appena risulteranno semimontate, sempre continuando a sbattere versate l'olio a filo, lentamente [6]. 
Aggiungete anche la scorza del limone grattugiata [7], i pezzetti di mele [8], la farina di mandorle [9], 
la farina 00 [10] e quella integrale [11]. Amalgamate il tutto con una spatola [12] fino ad ottenere un impasto omogeneo. 
Trasferite all'interno di un sac-à-poche dotato di bocchetta a stella da 10 mm [13]. A questo punto formate i biscotti su una leccarda foderata con carta forno creando dei bastoncini lunghi [14]. Decorate la superficie con le mandorle a lamella [15]. 
Continuate in questo modo fino a terminare l'impaso [16] e cuocete i biscotti in forno stativo preriscaldato nel ripiano centrale a 200° per circa 15 minuti. Sfornate i biscotti [17], lasciateli raffreddare e serviteli [18]. 