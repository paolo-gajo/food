I biscottini alle mele e mandorle sono dei pasticcini perfetti da gustare per una dolce pausa. La loro consistenza ricorda molto quella di una frolla montata, ma con un gusto più rustico dato dallo zucchero muscovado e dalla farina integrale. I piccoli pezzetti di mela saranno delle piccole pepite che si amalgameranno perfettamente all'impasto rilasciando tutto il loro sapore. Questi biscotti sono davvero squisiti, un tocco di limone donerà la giusta freschezza e data l'assenza di lattosio saranno davvero adatti a tutti! Iniziate a scaldare l'acqua, scegliete le migliori foglie di tè e trasferite i biscottini su un vassoio... i vostri amici stanno per arrivare!  