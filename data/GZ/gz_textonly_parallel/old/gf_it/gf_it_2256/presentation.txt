Continuano le ricette delle nostre blogger, ospiti della cucina di GialloZafferano: oggi tocca a Nunzia Bellomo, del blog Miele di Lavanda, che ci presenta una specialità della sua terra, la Puglia! Nunzia, insieme a Sonia, ci porterà alla scoperta di un saporito secondo piatto a base di cozze ripiene, con un gustoso impasto, e cotte nel sugo. Le cozze ripiene sono un modo davvero buono di cucinare questi molluschi, ingrendiente principale di molte altre ricette pugliesi, tra cui quelle fritte; il ripieno è fatto con mollica di pane ammollata, prezzemolo tritato, pecorino e uova e viene usato per farcire le cozze aperte da crude. La particolarità è che le cozze, una volta farcite, vengono chiuse, con un gesto che solo le massaie pugliesi conoscono e che Nunzia ci illustrerà, da un filo di cotone per non far fuoriscire il ripieno durante la cottura nel sugo di pomodoro! Una volta a tavola aiutatevi con delle forbicine o con il coltello: sentirete che gusto queste cozze ripiene!