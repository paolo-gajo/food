I pancake alla ricotta sono frittelle morbidissime e saporite, da preparare in pochi minuti per una colazione pazzesca. Lo sappiamo che siete affezionati ai classici con lo sciroppo d'acero, quelli senza uova, i mini o grandi con Nutella, i sofficissimi fluffy e quelli allo yogurt, ma dovete assolutamente provare aÂ rendere speciali i pancake con aggiunta di ricotta vaccina. Nuvole di dolcezza da condire come preferite, anche con uno sbuffo di yogurt e frutta fresca, con del cioccolato fuso o miele, con una cascata di frutti di bosco o frutta secca. In ogni versione, in ogni stagione, in ogni occasione saranno perfetti i vostri pancake alla ricotta!