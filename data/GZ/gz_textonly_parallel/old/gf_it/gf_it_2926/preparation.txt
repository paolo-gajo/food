Per realizzare le mozzarelle ripiene per prima cosa ritagliate la calotta di ciascuna mozzarella così da ottenere un incavo [1], riducete a cubetti le calotte e teneteli da parte [2]. Ponete le mozzarelle scavate in un colino con l’incavo rivolto verso il basso così da eliminare l’acqua in eccesso. Lavate e dividete in quarti i pomodori [3]
e versateli in una ciotola dove andrete ad aggiungere anche la maggior parte dei cubetti di mozzarella [4] il resto tenetelo da parte, serviranno guarnire. Condite con olio di oliva [5], sale, pepe [6],
l'origano secco [7], profumate infine con le foglioline fresche di basilico [8]. Mescolate per insaporire [9]
farcite le mozzarelle con questo ripieno [10], adagiate in superficie qualche cubetto di mozzarella che avete tenuto da parte [11] e servite le vostre fresche e saporite mozzarelle ripiene! [12].