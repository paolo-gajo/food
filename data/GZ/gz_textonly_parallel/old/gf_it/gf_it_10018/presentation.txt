Domenica: pranzo in famiglia o riunione speciale con i vostri amici più cari; non c'è niente di meglio che sfoderare la propria abilità in cucina! Ci sono ricette gustose e molto scenografiche ma allo stesso tempo semplici da realizzare, basta solo un pizzico di fantasia! Oggi vogliamo stupirvi con il timballo di maccheroni alla birra con ragù di melanzane, così voi a vostra volta potrete stupire i vostri ospiti! Più di un semplice piatto di pasta e molto più che un appetitoso piatto unico: golosi e saporiti rigatoni al ragù fasciati da fettine di melanzane grigliate da adagiare in uno stampo da budino, per conferire una forma perfetta e sigillare tutto il buono di questa ricetta. L'ingrediente che stupià maggiormente il vostro palato? La birra, che dona un sapore intenso e particolare al ragù! Lasciatevi tentare dal timballo di maccheroni alla birra con ragù e melanzane e divertitevi a realizzare delle varianti con i vostri sughi preferiti!