Il pesce fritto è un piatto che non conosce stagioni, anche se spesso rievoca l'estate con il suo profumo di mare. Anelli di calamari, triglie, gamberi, merluzzetti... tutte le varietà sono perfette! Oggi prepariamo le sardine fritte, un secondo ricco e gustoso! Le sardine sono un pesce azzurro dalla carne tenera e per esaltare tutto il loro sapore ciò che ci vuole è un ripieno dal gusto deciso: noi abbiamo utilizzato capperi, aglio e pomodori secchi ma voi potete aggiungere formaggio, olive, pesto o frutta secca! Friggete le sardine in abbondante olio e servitele ancora calde per godere di tutta la loro fragranza! 