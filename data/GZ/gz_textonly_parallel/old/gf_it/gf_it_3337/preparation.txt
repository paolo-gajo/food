Per preparare le sardine fritte come prima cosa dovrete iniziare dalla pulizia delle sardine. Premendo leggermente con le dita riuscirete a staccare la testa senza fatica [1], e insieme alla testariuscirete ad estrarre facilmente anche le interiora. Una volta staccata la testa e le interiora, vi basterà allargare delicatamente con le dita, aprendo i pesci a libro, in questo modo potrete sfilare facilmente anche le lische [2]. Passate le sardine pulite sotto l’acqua corrente [3], 
sgocciolatele e adagiatele su carta assorbente, tamponatele delicatamente in modo da asciugarle bene [4]. A questo punto tritate l’aglio [5], il prezzemolo [6],
i capperi [7] e i pomodori secchi [8]; versate tutto in una ciotola e mescolate [9]. 
Farcite la metà delle sardine con il trito preparato [10], poi richiudetele con le restanti in modo da prepararle a coppie da due [11], il numero delle sardine ottenute può variare in base alle dimensioni. Versate le uova in un piatto fondo, salatele leggermente e mescolatele con una forchetta [12], versate il pane grattugiato in un altro piatto.
Passate le sardine prima nell’uovo [13], poi nel pane grattugiato [14], quando le passate sul pane premete leggermente in modo da farlo aderire al meglio [15]. 
Versate l’olio in una padella capiente, scaldatelo, e friggete le sardine [16] facendole cuocere per 2 minuti circa per parte, o comunque fino a risultare dorate. Scolatele le sardine [17] e adagiatele su carta assorbente, poi aggiustate di sale [18].
Tagliate il limone a fettine [19] e ponetelo di fianco alle sardine fritte [20]. Guarnite con prezzemolo tritato e servite [21]. 