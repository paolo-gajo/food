Per preparare la pastiera alle mandorle e crema pasticcera, iniziate dalla frolla: in un mixer ponete la farina setacciata e il burro freddo di frigo a pezzetti [1]. Azionate le lame per creare la sabbiatura, poi ponetela in una ciotola e aggiungete la farina di mandorle [2], lo zucchero [3]
e grattugiate la scorza di un'arancia non trattata [4]. Unite anche l'aroma di mandorle [5], l'uovo intero e il tuorlo e il latte condensato [6].
Impastate velocemente con le mani direttamente nella ciotola [7] e formate un panetto omogeneo e compatto: potete avvoglerlo nella pellicola trasparente [8] e farlo rassodare in figorifero per almeno un'ora. Intanto dedicatevi alla crema pasticcera all'arancia: in un tegame capiente versate i tuorli, lo zucchero [9]
e lavorateli a crema con una frusta a mano [10]; setacciate all'interno del tegame la farina [11], grattugiate la scorza d'arancia [12]
e versate il latte a filo [13]. Mescolate e portate sul fuoco dolce per far cuocere e addensare la crema [14]: sarà pronta [15] quando alzando la frusta terrà la forma prima di ricadere nel tegame.
Ponete la crema in una ciotolina coperta con pellicola trasparente a contatto e fatela raffreddare in frigorifero [16]. A questo punto setacciate la ricotta vaccina e di pecora [17] per renderla più cremosa. Versatela poi nel mixer insieme al grano cotto [18],
le scorze di arancia candite tagliate a cubetti [19], la crema pasticcera oramai fredda e il latte condensato [20]. Azionate le lame per frullare tutti gli ingredienti e realizzare un composto liscio e omgeneo [21].
Ora potete comporre la vostra pastiera alle mandorle con crema pasticcera: prendete il panetto di frolla e stendetelo su un piano di lavoro leggermente infarinato per realizzare un disco spesso circa mezzo centimetro [22]. Imburrate e foderate con carta da forno una tortiera di 28 cm di diametro. Quindi avvolgete il disco sul mattarello e srotolatelo delicatamente sullo stampo [23]. Eliminate le parti in eccesso (vi serviranno per la decorazione) e fate aderire la frolla allo stampo [24].
Versate il ripieno [25] e uniformatelo con una spatola, quindi rifinite i bordi con un tagliapasta liscio a filo del ripieno [26]. Impastate i ritagli di frolla e stendeteli per realizzare poi le classiche strisce di 1 cm di spessore [27]
da adagiare sulla superficie della pastiera per formare delle losanghe [28]. Spennellate la pastiera con l'uovo sbattuto [29] e cuocete in forno statico preriscaldato a 180° per 60 minuti (se forno ventilato a 160° per circa 50 minuti). Una volta cotta, sfornatela e lasciatela intiepidire, prima di sformarla e servirla [30]!