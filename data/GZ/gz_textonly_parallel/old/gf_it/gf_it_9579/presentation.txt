Le tavole italiane si riempiono di golosità regionali nelle giornate di festa, e la pastiera è uno dei dolci tradizionali campani che soprattutto a Pasqua, ma non solo, diventa protagonista! Noi vi proponiamo una versione insolita, una pastiera alle mandorle con crema pasticcera all'arancia. Per donare questo gusto particolare, all'impasto della frolla vengono uniti anche la farina e l'aroma di mandorle. Poi, con l'aggiunta di latte condensato, il guscio della pastiera raggiungerà la consistenza perfetta, morbida e friabile. Unito anche al ripieno, insieme alla ricotta, al grano e alla crema pasticcera all'arancia, il latte condensato donerà cremosità e dolcezza irresistibili alla pastiera alle mandorle con crema pasticcera.