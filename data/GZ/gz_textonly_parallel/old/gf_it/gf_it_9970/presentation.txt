Uova, formaggi e carciofi: con questo versatile trio oggi vi proponiamo una ricetta appetitosa e filante che rallegrerà con gusto la tavola della primavera, i carciofi ripieni con uova e formaggio! Questa ghiotta variante vegetariana dei tradizionali carciofi ripieni di carne non sarà da meno in termini di sapore. Una volta tuffati in acqua bollente basterà farcire il cuore con una pastella aromatica che dopo il passaggio in forno diventerà un ripieno morbido e succulento. E se per la farcitura potrete sbizzarirvi dando vita a golose varianti, la scelta dei carciofi deve ricadere senza indugi sulle mammole, che con le loro foglie carnose e prive di spine sono perfette per questo tipo di preparazione.