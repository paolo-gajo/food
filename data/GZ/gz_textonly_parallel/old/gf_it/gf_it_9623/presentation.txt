Cosa si nasconde dietro un semplice plumcake? Oltre al profumo, alla consistenza morbida, ci sono i segreti per realizzarlo. Oggi vi facciamo scoprire il plumcake al limone senza burro che nella sua semplicità cela tante virtù: è realizzato con olio extravergine d'oliva, che ha un gusto più intenso rispetto a quello di semi, ma regala una morbidezza incredibile. La farina che abbiamo scelto è grezza, poco raffinata, è la farina di tipo 2. Poi abbiamo reso delicato e cremoso l'impasto usando al posto del latte vaccino, il latte di mandorle che si sposa molto bene con l'aroma di limoni freschi, in scorza e succo. Ci piace offrirvi sempre delle stuzzicanti alternative,  guardate ad esempio il plumcake senza uova e quello all'avena e nocciole. Così abbiamo deciso di dare un'idea in più per sfornare ogni giorno per colazione un dolce diverso.Provate anche il nostro ciambellone senza burro, profumato all'olio d'oliva, oppure gli aromatici biscotti al limone senza burro!