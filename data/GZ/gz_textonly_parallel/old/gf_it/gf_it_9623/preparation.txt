Per preparare il plumcake al limone senza burro iniziate lavorando in una ciotola le uova e 180 g di zucchero di canna [1]. Sbattete qualche istante con una frusta prima di aggiungere a filo l'olio [3].
Non appena il grasso sarà stato assorbito unite il succo [4] e la scorza di limone grattugiata [5]. Mentre continuate a mescolare unite il sale [6],
il latte di mandorle [7], la farina tipo 2, il il lievito per dolci [8] e la farina di mandorle [9].
Sempre lavorando con la frusta, amalgamate bene il tutto per ottenere un composto fluido e omogeneo [10]. Versatelo in uno stampo unto d'olio e infarinato. Le dimensioni dello stampo sono in basso 22x8 cm mentre nella parte alta misura 25x10 cm [11]. Cospargete la superficie con le mandorle tritate al coltello grossolanamente [12]. 
e i 20 g di zucchero di canna per la superficie [13]. Il plumcake all'olio e limone è pronto per cuocere nel ripiano medio in forno statico preriscaldato a 180°, per circa 55-60 minuti. Fate sempre la prova dello stecchino prima di sfornare e se dopo 30-40 min la superficie dovesse dorarsi troppo, coprite con fogli di carta forno o alluminio. Una volta cotto lasciatelo raffreddare prima di sformarlo [15].