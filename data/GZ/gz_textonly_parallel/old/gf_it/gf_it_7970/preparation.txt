Iniziate a realizzare la composta di mele saltate: sbucciate le due mele [1], privatele del torsolo centrale e riducetele in piccoli cubetti [2]. Scaldate un cucchiaio di olio extravergine di oliva in un padellino antiaderente e aggiungete i cubetti di mela, incorporate anche le stecche di cannella e la scorza di limone [3]. Fate saltare le mele per qualche secondo e poi sfumate con il vino bianco. Quando il vino sarà evaporato salate e continuate la cottura delle mele a fuoco basso per circa 10 minuti.
Frullate finemente le mele saltate con in un mixer [4] (oppure utilizzate un frullatore a immersione), ricordandovi di tenerne da parte qualche cubetto da utilizzare per decorare. Dovrete ottenere una composta cremosa ed omogenea.Tagliate le fette di speck a striscioline [5] e iniziate quindi la composizione degli stuzzichini: con un cucchiaino spalmate la composta di mele sulle Spianatine“La Bottega di Olivia&Marino” [6], aggiungete 2 o 3 cubetti di mela saltata e lo speck tagliato a striscioline e servite!