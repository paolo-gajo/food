Si mesta e si rimesta, senza fermarsi mai, con pazienza e costanza, perché la polenta richiede tempo e amore, come tutti quei piatti della tradizione casalinga, saporiti e sostanziosi, dalla pasta fresca fatta in casa ai ragù. Prendetevi dunque il tempo che serve per dedicare a voi e alla vostra famiglia una coccola invernale un po’ rustica ma appetitosa. E’ così che ci piace definire la polenta con salsiccia e formaggio, un connubio di sapori autentici che delizierà anche i palati più moderni ed esigenti. Una pietanza che sa di fredde e luminose giornate in montagna, di rifugi ad alta quota con i caminetti accesi ma soprattutto di convivialità perché, si sa, il cibo è più buono se gustato in compagnia! Se amate l'abbinamento polentae carne di maiale, potete provare ad abbinarla alle guance di maiale oppure se preferite anche il formaggio, con aggiunta di patate, provate a tuffare questo mix in un delizioso pasticcio!