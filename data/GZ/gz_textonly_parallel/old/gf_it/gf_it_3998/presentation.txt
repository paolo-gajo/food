Gli gnocchi fatti in casa sono un must della tradizione italiana che si realizza per il pranzo della domenica, anche se nella zona di Roma solitamente rappresentano il classico piatto del gioved√¨. Oggi abbiamo voluto accontentare le richieste di alcuni che preferiscono realizzare gli gnocchi senza patate, per una altrettanto morbida e appetitosa variante: gnocchi di ricotta! Deliziosi gnocchi senza patate, ma con aggiunta di freschissima ricotta vaccina per un risultato estremamente delicato! Abbiamo tuffato gli gnocchi di ricotta in un semplicissimo sugo di pomodoro aromatizzato al basilico, per gustare a pieno tutto il sapore della ricotta! Bastano pochi minuti di cottura e i vostri gnocchi di ricotta saranno pronti, manca solo una spolverata abbondante di parmigiano!