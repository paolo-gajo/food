Mettete i cubetti di pancetta affumicata in una padella [1] e fateli rosolare per circa 5 minuti, rigirandoli spesso. Fateli raffreddare completamente [2]. Spezzettate il lievito madre rinfrescato in una ciotola, versate 50 g di acqua tiepida presa dalla quantita’ totale [3].
Mescolate per scioglierlo [4]. Versate la farina nella ciotola della planetaria [5] e aggiungete il lievito madre disciolto [6]. Inserite il gancio impastatore ed azionate a velocità media. Aggiungete a filo l’acqua rimasta, poca alla volta, sempre impastando. 
Impastate per 10 minuti, quindi fermate la planetaria ed aggiungete il sale fino [7], la cipolla essiccata e la pancetta croccante [8]. Continuate ad impastare fino a quando l’impasto sarà ben incordato [9]. 
Ribaltate l’impasto su una spianatoia leggermente infarinata; appiattite l’impasto con le mani [10] e ricavate un rettangolo spesso circa 2 centimetri. Spennellate con 20 g di olio extravergine d'oliva [11], salate e spolverizzate con la farina di semola di grano duro [12].
Lasciate lievitare l’impasto per 2 ore a temperatura ambiente (non più di 26° e lontano da correnti), coperto con la pellicola alimentare [13]. Trascorso il tempo della lievitazione, con una rotella a lama liscia, tagliate delle strisce di impasto ricavandole dal verso più stretto, larghe circa 1 centimetro e mezzo [14]; allungatele delicatamente con le mani fino a raggiungere la lunghezza desiderata, circa 30 centimetri [15].
Disponete i grissini su una teglia ricoperta di carta forno, distanziandoli leggermente gli uni dagli altri. Mescolate 20 g di olio extravergine d'oliva con 5 g di sale fino. Spennellate con questa miscela i grissini [16]. Fate lievitare l’impasto per 1 ora. Cuocete in forno statico preriscaldato a 190° per circa 20 minuti. Sfornate i grissini con lievito madre [17] e fateli raffreddare completamente su una gratella prima di servirli [18].