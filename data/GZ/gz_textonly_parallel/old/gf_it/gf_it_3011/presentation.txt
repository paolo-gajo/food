Gli sciatt sono una specialità tipica della Valtellina: croccanti frittelle tonde che nascondono un saporito cuore di formaggio Casera, tipico della zona. Come un altro famoso piatto valtellinese, i pizzoccheri, anche gli sciatt sono fatti con grano saraceno. Lo Chef Roberto Valbuzzi, originario della Valtellina, ha portato nella cucina di Giallozafferano i chicchi di questo pseudo cereale per mostrarci da dove parte il viaggio di questo straordinario ingrediente, prima di diventare la farina con cui poi ha realizzato gli sciatt. Il nome di queste frittelline in dialetto significa "rospo"; la loro forma rigonfia e irregolare riprende proprio quella di questi animali. La pastella che avvolge i cubetti di Casera, viene insaporita con un bicchierino di grappa o acquavite e diluito con acqua frizzante oppure birra. Scoprite come è facile realizzarli: così sfiziosi e saporiti... uno tira l’altro!