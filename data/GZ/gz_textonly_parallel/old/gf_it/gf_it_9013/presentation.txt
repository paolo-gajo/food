Li abbiamo fatti senza uova, senza burro e senza glutine... i muffin sono sempre dolcetti molto graditi, dai classici alle varianti più disparate. Vi tentiamo con un'altra ricetta alternativa per prepararli: i muffin all'acqua. Gustosi e light, i nostri muffin all’acqua sono una golosa variante in formato mignon della torta omonima, una morbida delizia espressa realizzata con pochi ingredienti. Assenti giustificati sono uova, latte e burro che vengono sostituiti abilmente con olio di semi (dal sapore delicato) e acqua, protagonista indiscussa di questa furba ricetta che è garanzia di leggerezza e semplicità. Una cascata di semi e una manciata di scaglie di cioccolato fondente impreziosiscono i muffin all'acqua e li rendono perfetti per una colazione o una merenda ricca di energia e gusto!