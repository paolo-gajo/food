Per realizzare i muffin all’acqua per prima cosa versate in una ciotola lo zucchero di canna e l’acqua [1], mescolate con una frusta per amalgamare [2] e poi versate a filo anche l’olio di semi [3], sempre mescolando.
Ora incorporate le polveri setacciandole attraverso un colino: unite quindi la farina [4], il lievito in polvere per dolci [5] e il bicarbonato [6].
Amalgamate il composto con la frusta fino a ottenere un impasto liscio e omogeneo, senza grumi. Unite il cioccolato tritato [8], i semi di lino [9]
E infine i semi di chia [10]. Mescolate un’ultima volta per distribuire in modo omogeneo i semi e poi versate l’impasto in pirottini da muffin del diametro di 6 cm e alti circa 5 cm, aiutandovi con un mestolo [11]. Decorate la superficie con altri semini [12]
e quando avrete riempito tutti i pirottini [13], cuoceteli in forno statico preriscaldato a 180 ° per 20 minuti e poi proseguite per altri 20 minuti con la modalità ventilata. A cottura ultimata, sfornate i vostri muffin all’acqua [14], lasciateli leggermente intiepidire e poi serviteli [15].