Quante volte vi sarà capitato di essere in vacanza e non avere una bilancia per realizzare un buon dolce? Con la ricetta della torta 7 vasetti, in qualsiasi cucina riuscirete a preparare una colazione sana e nutriente per tutta la famiglia! Questo dolce alto e morbido prende il nome dal vasetto di yogurt (da 125 ml) che viene utilizzato come unità di misura per tutti gli altri ingredienti. Un'idea furba che abbia sperimentato anche in versione salata e alle zucchine. Una torta allo yogurt casalinga alla portata di tutti che si realizza senza burro, ma solo con l'utilizzo dell'olio che rende il dolce ancora più soffice! La torta 7 vasetti è buona al naturale ma è perfetta anche da tagliare e farcire con crema o marmellata per una merenda da leccarsi i baffi! Preparatela anche voi, il solo profumo inebrierà i vostri sensi! E se amate i dolci semplici con lo yogurt, provate anche dei facilissimi biscotti o una soffice torta senza burro!