Per preparare la ciambella marmorizzata al cacao e gocce di cioccolato, iniziate versando nella tazza di una planetaria il burro con lo zucchero e lavoratelo a crema [1], quindi versate 1 uovo alla volta a temperatura, ambiente aspettando che si sia assorbito prima di proseguire con un altro [2]. Poi aromatizzate con la scorza di arancia grattugiata [3] (se preferite potete aggiungerla solo a metà del composto, dopo il passaggio 8);
Prelevate 45 g di farina da tenere da parte e setacciate il resto con il lievito [4], versate un cucchiaio alla volta nell'impasto [5]; quando si sarà assorbita versate anche il latte a temperatura ambiente [6] e un pizzico di sale. Continuate a lavorare l'impasto per almeno 5 minuti.
dividete l'impasto in due ciotole (circa 740 g a ciotola) [7] e unite in una i 45 g di farina che avevate messo da parte [8] insieme alle gocce di cioccolato [9];
nell'altra setacciate il cioccolato amaro [10] e mescolate per farlo amalgamare. Quindi versate i due impasti in due distinte sac-à-poche usa e getta senza bocchetta [11]; imburrate e infarinate uno stampo da ciambella di 23 cm di diametro ( misurato in superficie), quindi tagliate la punta e distribuite i due impasti nello stampo, premendo contemporaneamente le due sac-à-poche [12].
Quando avrete terminato [13], fate cuocere la ciambella in forno statico preriscaldato a 170° per circa 70 minuti (150° per 60 minuti se forno ventilato); una volta cotta fatela intipiedire, quindi sformatela e fatela raffreddare completamente su una gratella [14]; nel frattempo preparate la ganche al cioccolato fondente: tritate il cioccolato [15]
versate in un pentolino la panna [16], portate a sfiorare il bollore, quindi spegnete e unite il cioccolato fondente tritato [17]. Fate sciogliere completamente mescolando con una frusta, poi versate la ganache in una ciotola [18] e fate raffreddare a temperatura ambiente.
Una volta che la ciambella sarà completamente fredda, ricopritela con la ganache aiutandovi con un cucchiaio [19], quindi cospargete la superficie con le gocce di cioccolato bianco [20]. Quindi servite la vostra ciambella marmorizzata al cacao con gocce di cioccolato [21].