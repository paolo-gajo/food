Gli spaghetti alle vongole sono un caposaldo della cucina italiana, amato da tutti per la sua semplicità e genuinità. Quella che vi proponiamo oggi è una sfiziosa variante per i menù della bella stagione che siamo certi non deluderà neanche i puristi, gli spaghetti alle vongole con fiori di zucca e zafferano! Come nella ricetta classica, il segreto della bontà di questo piatto sta nel liquido di cottura delle vongole che viene utilizzato per ultimare la cottura della pasta: gli spaghetti assorbiranno così tutto il sapore del mare, che in questo caso viene arricchito dalla presenza dei fiori di zucca e dal profumo inconfondibile dello zafferano. Portate in tavola una gradita novità e lasciatevi conquistare anche voi dagli spaghetti alle vongole con fiori di zucca e zafferano!