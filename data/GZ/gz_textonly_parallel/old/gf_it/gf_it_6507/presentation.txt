Avete bisogno di un’idea davvero semplice per intrattenere i vostri amici con qualche stuzzichino prima della cena? Serve una ricetta saporita, magari da poter preparare in anticipo, quando si ha poco tempo! Il rotolo prosciutto e funghi è perfetto per queste occasioni! Simile nella forma ad uno strudel salato, nel guscio di pasta sfoglia racchiude un ripieno ricco e saporito di prosciutto cotto e porcini. Questi ingredienti sono perfetti insieme... di certo li avrete gustati come classico sulla pizza! Noi vi invitiamo a provarli così, avvolti da fragrante pasta sfoglia e accompagnati da filante formaggio Edamer, con una nota di sapore in pù data dai pomodorini secchi sott'olio. Un tripudio di sapore da gustare fetta dopo fetta e ingannare l'attesa prima di una gustosa cena in compagnia!