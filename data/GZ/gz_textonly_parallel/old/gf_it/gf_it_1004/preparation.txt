Per preparare il minestrone d'orzo iniziate mondando le verdure (cipolla, carota, sedano, patata) e tagliatele a piccoli quadratini [1]. Ponete il burro in un tegame e quando sarà fuso aggiungete la cipolla e fatela appassire [2]; buttate nella pentola anche la carota e il sedano e fate soffriggere per 5 minuti [3].
Aggiungete anche la pancetta affumicata a dadini [4] e l'orzo, che avrete lavato sotto l'acqua corrente e scolato [5]. Aggiungete 3 o 4 mestoli di brodo di carne all'orzo [6].
Aggiungete quindi le foglie di alloro [7] e lasciate cuocere a fuoco basso il minestrone fino all’avvenuta cottura dell’orzo, avendo cura di aggiungere quando serve del brodo caldo; 10 minuti prima della fine della cottura aggiungete le patate a dadini.A cottura avvenuta spegnete il fuoco, pepate, aggiungete l’erba cipollina tritata [8], l’olio extravergine di oliva [9] e aggiustate di sale.Servite immediatamente portando in tavola anche del Grana Padano grattugiato!