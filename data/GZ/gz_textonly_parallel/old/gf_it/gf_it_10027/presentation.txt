Gli adulti ne vanno ghiotti, i bambini però di più! Sono le ciambelline, morbide e aromatiche ideali non solo come colazione ma anche da offrire in occasione di un compleanno o una festa! Le ciambelline cotte al forno con milkshake sono morbidi dischi di impasto fatto lievitare lentamente, decorate con granella di zucchero e semi di papavero e accompagnate da una fresca bevanda: il milkshake alla fragola! In base alla stagione, potrete preparare questo delizioso frullato con la frutta che preferite, o magari al cioccolato, per realizzare una merenda completa e golosa per i vostri bambini!