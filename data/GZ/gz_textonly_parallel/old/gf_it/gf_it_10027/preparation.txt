Per preparare le ciambelline di carnevale versate mezza dose di latte, sciogliete il lievito di birra [1] e il malto [2]. In un’altra mescolate il latte rimanente con lo zucchero [3],
poi l'uovo insieme ai tuorli [4]. Nella ciotola di una planetaria setacciate le due farine e aggiungere la scorza del limone non trattato grattugiata [5] e i semi di una bacca di vaniglia [6], 
fate andare il gancio a foglia, poi aggiungete poco a poco il latte in cui avete sciolto il malto [7] e il composto con le uova [8]. Quando tutti gli ingredienti saranno amalgamati, sostituite la foglia [9]
con il gancio [10] Aggiungete il burro un pezzetto alla volta aspettando che si sia incorporato prima di aggiungerne un altro [11] e infine il sale [12]. 
Quando l’impasto sarà ben annodato al gancio toglietelo dalla ciotola, ponetelo su un piano di lavoro leggermente oleato e formate una palla [13]; lasciatelo lievitare per 2h a temperatura ambiente lontano da correnti d'aria in una ciotola [14] coperto con pellicola trasparente: l’impasto raddoppierà di volume [15]. 
Trascorso questo tempo, ungete il piano di lavoro e stendete la pasta in una sfoglia alta 2 cm [16]; ricavate dei cerchi dal diametro di 9 cm con un coppapasta [17], poneteli su una leccarda e con un coppapasta del diametro di 3,5 cm formate un buco al centro [18],
coprite con la pellicola e lasciate lievitare ancora per 1 h [19]. Spennellate le ciambelline con un tuorlo sbattuto [20] o con un cucchiaio d’acqua e guarnire le ciambelline con granella di zucchero [21] o semi di papavero. Cuocete in forno statico preriscaldato a 180° per circa 15 minuti (se forno ventilato 160° per circa 5 minuti). Per un risultato migliore, potete cuocere una ciambellina e regolarvi così sul tempo più adeguato per cuocere le altre. 
Cuocete le ciambelline [22] in forno statico preriscaldato a 180° per circa 15 minuti (se forno ventilato 160° per circa 5-8 minuti). Per un risultato migliore, potete cuocere una ciambellina e regolarvi così sul tempo più adeguato per cuocere le altre. Mentre le ciambelline si intiepidiscono, preparate il milkshake: in un frullatore versate le fragole lavate e private delle foglioline verdi. Poi unite anche la banana a pezzi [23] e il latte [24].
Frullate il tutto [25] e versate il composto ottenuto nei bicchieri [26]! Sfornate quindi le ciambelline cotte [27] e lasciatele raffreddare completamente su una gratella prima di servirle con milkshake, magari in occasione di una festicciola!