A tutti gli amanti del pesto mortaio alla mano! Oggi vi proponiamo di spingervi oltre le frontiere di una delle più classiche ricette liguri aggiungendo a questa salsa aromatica… un delicato profumo di mare. Come? Ecco la ricetta: pasta al pesto e gamberi. Questo primo piatto è una combinazione di sapori vincenti: il pesto fatto in casa con l'aroma intenso del basilico dona cremosità e sprigiona una ventata di freschezza unendosi alla carne soda e delicata dei gamberi! Un abbinamento vincente e originale che vi conquisterà alla prima forchettata, preparatevi quindi a gustare anche altre sue varianti come la pasta con pesto e tonno fresco!