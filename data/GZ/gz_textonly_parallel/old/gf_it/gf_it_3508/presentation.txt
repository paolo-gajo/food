E' sabato sera e avete organizzato una cenetta tra amici? Siete alla ricerca di un piatto da preparare in anticipo e da condividere con tutti sistemandolo al centro della tavola? I bocconcini di merluzzo e speck sono perfetti da servire come antipasto! Potrete prepararli qualche ora prima e servirli freddi, insieme a delle salsine studiate ad hoc per i vostri ospiti... noi ve li proponiamo insieme ad una ciotolina di maionese, ma potrete optare per salsa allo yogurt, o salsa verde per esempio! Il gusto sapido dello speck si sposa benissimo con la dolcezza del merluzzo e con le erbe aromatiche contenute nella panatura! E' richiesto un solo accorgimento: preparatene in abbondanza, un bocconcino tira l'altro!Â 