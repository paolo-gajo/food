Abbiamo provato il riso con la zucca in tutte le varianti: con la salsiccia, con la pancetta e con il gorgonzola… oggi continuiamo a sperimentare con il risotto zucca e speck, certi anche questa volta del risultato! La dolcezza della zucca, infatti, bilancia alla perfezione la sapidità dello speck, creando anche un contrasto di consistenze fra la cremosità della prima e la nota croccante del secondo. Il risultato sarà così gradevole ed equilibrato da entrare di diritto fra i risotti preferiti sia dai grandi che dai piccoli della famiglia. Se state cercando quindi un primo piatto dal successo garantito, il risotto zucca e speck è quello che fa per voi! Una volta che avrete conquisttao tutti con il risotto, provate anche la variante con la pasta! 