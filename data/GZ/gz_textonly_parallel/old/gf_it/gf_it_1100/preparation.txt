Per preparare le carote al latte, lavate e pelate le carote [1], quindi tagliatele a rondelle [2] dello spessore di circa 3 mm [3].
Sciogliete 30 gr di burro in un tegame largo e basso, quindi aggiungete la farina [4], mescolate e poi aggiungete il latte [5], l’acqua [6],
la noce moscata e il sale [7]: mescolate bene con una frusta per evitare la formazione di grumi e non appena il liquido in pentola comincerà a bollire aggiungete le carote affettate [8]. Lasciate cuocere le carote al latte dolcemente fino a che saranno tenere ma non sfatte e il liquido di cottura si sarà addensato e parecchio asciugato [9]. Prima della fine della cottura, regolate eventualmente di sale e poi servite le carote al latte calde e cremose. Se vi piace, potete cospargerle con del prezzemolo tritato, oppure (se non dovete servirle a dei bambini) spolverizzatele con del pepe bianco.