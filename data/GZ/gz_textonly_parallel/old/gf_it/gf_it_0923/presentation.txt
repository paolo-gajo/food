Se state cercando una ricetta semplice e senza tempo, dal gusto un po' retrò e genuino, vi suggeriamo questa ricetta: la torta di semolino al cioccolato! Il semolino è un ingrediente versatile, utilizzato sia per ricette salate che dolci come questa squisita torta.Di origine toscana, la torta di semolino al cioccolato viene preparata nelle pasticcerie di tutta la regione, da Viareggio a Firenze, tutto l'anno e in particolare nel periodo pasquale. La torta di semolino al cioccolato è composta da una base di pasta frolla friabile che racchiude un delizioso ripieno fatto con una crema di semolino e ricotta, profumata con scorza d'arancia e cannella. Una volta cotta, la superficie della torta viene ricoperta con una irresistibile ganache al cioccolato fondente. La torta di semolino al cioccolato è una ricetta che, provata una volta, rifarete molto spesso: fidatevi!