Per preparare gli occhi di Santa Lucia come prima cosa versate la farina in una ciotola, aggiungete l'olio, il vino [2] e un uovo [3].
Mescolate prima con un mestolo di legno [4], poi con le mani fino ad ottenere un impasto omogeneo [5]. Trasferitelo poi su una spianatoia e copritelo con la pellicola per alimenti [6], mentre inizierete a formare i biscotti, altrimenti potrebbe seccarsi. 
Prelevatene quindi una parte [7] e formate un filone spesso circa 1,5 cm [8]. Poi tagliate dei pezzi lunghi circa 10 cm [9]. 
Formate degli anellini richiudendo il filoncino appena ritagliato [10], dovranno essere simili a dei taralli. Trasferiteli su una teglia foderata con carta forno [11] e cuocete in forno statico preriscaldato a 180Â° per circa 20 minuti. Una volta cotti sfornateli [12] e lasciateli raffreddare.
Quando saranno freddi preparate la glassa. Versate in una ciotola zucchero a velo e acqua [13]; mescolate con una frusta fino ad ottenere una glassa liscia [14]. Immergete poi soltanto il lato superiore del tarallino nella glassa [15],
poi capovolgetelo [16] e trasferitelo su un vassoietto foderato con la carta forno. Ripetete la stessa operazione per tutti gli altri [17] e lasciateli raffreddare completamente prima di servire i vostri occhi di Santa Lucia [18]. 