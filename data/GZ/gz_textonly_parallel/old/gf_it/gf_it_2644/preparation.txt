Per preparare il branzino alla pancetta con cipolle e arance in agrodolce, iniziate tagliando a fettine non troppo sottili le cipolle [1] e fatele appassire con i 3 cucchiai di olio. Unite i tre cucchiaini di zucchero [2] e non appena lo vedrete caramellare unite l’aceto, [3], il sale e il pepe.
Nel frattempo tagliate a striscioline la scorza di un'arancia [4], facendo attenzione, nel limite del possibile di non asportare anche la parte bianca; sbollentatele qualche minuto in un tegamino con poca acqua [5], toglietele dall’acqua e unitele al preparato con le cipolle [6] continuando la cottura ancora 5 minuti.
Pulite il branzino e ricavatene due filetti (clicca qui per vedere come fare), oppure per comodità fatelo sfilettare direttamente dal vostro pescivendolo.Fatelo saltare velocemente con due cucchiai d’olio e un rametto di rosmarino girate il branzino facendo attenzione a non spappolarlo. In una padellina a parte fate rosolare la pancetta a cubetti, che dovrà diventare croccante, poi pepate unitela al branzino. A cottura ultimata, ponete in un piatto di portata il filetto di branzino ancora caldo, accompagnato dal contorno di cipolle e arance in agrodolce.