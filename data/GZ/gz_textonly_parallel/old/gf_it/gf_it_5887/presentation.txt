Avete comprato delle mele dolci e succose e vi state già mettendo all’opera per preparare la solita torta di mele? Fermi tutti, abbiamo una proposta a cui non potrete dire di no, le mini pie salate di formaggio e mele! Fragranti tortini di pasta sfoglia farciti con strati alterni di mele e provola, cotti al forno e serviti ancora tiepidi per un voluttuoso effetto filante… un originale antipasto vegetariano che unisce dolce e salato, perfetto per stuzzicare le papille gustative dei vostri ospiti! Scoprite il lato salato della frutta sperimentando nuove e intriganti combinazioni di sapori: le mini pie salate di formaggio e mele sono la ricetta giusta per cominciare, molto semplici ma di grande effetto!