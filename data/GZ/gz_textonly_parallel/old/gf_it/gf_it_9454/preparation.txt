Per realizzare il quatre quarts iniziate sciogliendo in microonde o a bagnomaria il burro e tenetelo da parte per lasciarlo intiepidire. Nel frattempo versate le uova in una ciotola, unite anche lo zucchero [1], aromatizzate il composto con 1 cucchiaino di estratto di vaniglia (in alternativa potete usare anche i semi di un baccello di vaniglia). Lavorate il composto con le fruste elettriche [3]
Fino a quando non sarà chiaro e spumoso [4]. Una volta pronto, setacciate la farina [5] e il lievito in una ciotola [6], unite un pizzico di sale.
Miscelate le polveri, poi aggiungetele al composto un cucchiaio alla volta [7] delicatamente, con movimenti dal basso verso l’alto, in modo da non smontare il composto. Una volta che le polveri saranno incorporate, aggiungete un pizzico di sale, versate a filo il burro fuso intiepidito montando ancora con le fruste elettriche (8-9).
Quando il burro si sarà amalgamato, l’impasto potrà considerarsi pronto [10], imburrate e infarinate uno stampo rettangolare per plumcake da 26x11,5 cm alto 7,5 cm. Cuocete il quatre quarts in forno statico preriscaldato a 170° per 40 minuti, una volta pronto sfornatelo, lasciatelo intiepidire,
quindi sformatelo su un vassoio [13] e spolverizzatelo con lo zucchero a velo [14]. Il vostro quattre quarts è pronto per essere gustato [15]!