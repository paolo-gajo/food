Per realizzare gli spatzle panna e speck, iniziate setacciando la farina in una ciotola [1], unite quindi le uova, salate [2], pepate e grattugiate la noce moscata [3],
per finire versate a filo l’acqua a temperatura ambiente (regolatevi sulla dose se non avete uno Spatzlehobel e realizzerete gli spatzle con uno schiacciapatate, perchè l'impasto dovrà risultare più denso) [4]; mescolate con una frusta per amalgamare gli ingredienti e ottenere un composto liscio e senza grumi che risulterà abbastanza liquido [5]. Occupatevi ora del condimento perché gli spatzle cuociono in breve tempo: lavate gli steli di erba cipollina e tagliateli a piccoli pezzettini [6].
Arrotolate le fettine di speck e tagliatele a striscioline [7]. Nel frattempo mettete su fuoco una pentola colma di acqua salata e portatela al bollore, servirà per la cottura degli spatzle. Ponete il burro in una padella e scioglietelo a fuoco dolce [8], una volta fuso aggiungete le striscioline di speck, fate rosolare per pochi minuti a fuoco medio, il tempo di sentirle sfrigolare
e poi versate la panna [10], profumate con l’erba cipollina tritata [11] infine salate e pepate a piacere. Intanto prendete lo Spatzlehobel lo strumento per creare gli spatzle, se non lo avete potete usare in alternativa anche un classico schiacciapatate. Ponete lo Spatzlehobel sopra la pentola e non appena l’acqua inizierà a bollire, versate nell’apposito spazio un mestolo di composto [12],
fate scorrere avanti e indietro l’attrezzo in modo che l'impasto cada attraverso i fori, una volta a contatto con l'acqua bollente gli spatzle cuoceranno in pochi istanti [13].Quando gli spatzle inizieranno a riaffiorare in superficie [14], scolateli man a mano con una schiumarola [15]
e trasferiteli direttamente nella padella con il condimento di speck e panna [16], mescolate per insaporire [17]. I vostri spatzle panna e speck sono pronti per essere gustati [18]!