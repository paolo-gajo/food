Per preparare il pesto di fave, cominciate dalla loro pulizia quindi sgranatele, privatele della buccia esterna più dura (1-2); abbiate cura di togliere anche la pellicina che le riveste [3].
Versate le face nel mixer e unite lo spicchio di aglio intero sbucciato [4], il formaggio grattugiato [5], le foglie di menta [6]
e l’olio a filo [7]. Azionate il mixer e frullate il tutto ad intermittenza, interrompendovi a intervalli regolari dopo pochi secondi (così da non surriscaldare eccessivamente le lame), fino ad ottenere un composto cremoso e omogeneo [8]; trasferite in una ciotolina il pesto di fave ottenuto [9] e se non lo utilizzate subito potete coprirlo con pellicola trasparente oppure con l'olio extravergine d'oliva. Utilizzatelo per condire gustosi primi piatti!