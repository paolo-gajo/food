Gli involtini alla messicana sono golosi involtini di carne di maiale, avvolti in una fetta di pancetta, e sfumati con il marsala in cottura. Anche se il nome richiama il Messico, in realtà questi involtini sono preparati in tante varianti in molte regioni italiane. La ricetta che vi proponiamo prevede un ripieno davvero ricco, simile a quello delle polpette, fatto con carne macinata, pane ammollato, uova e formaggio, racchiuso in due fette di prosciutto e avvolto nella lonza. Gli involtini alla messicana sono un piatto imperdibile per gli amanti della carne!Se avete apprezzato questa ricetta scoprite anche gli involtini di carne e pancetta! 