Questi piccoli sformati di broccoletti con salsa di caprino possono essere serviti come sfizioso antipasto, valida come proposta invernale anche per le persone vegetariane. Per la stagione più clada invece potete provare i nostri sformatini di ricotta, accompaganti da una saporita salsa ai peperoni.Gli sformati vengono preparati passando al setaccio i broccoli lessati e unendo la purea ottenuta a besciamella, formaggio e tuorli; gli albumi montati a neve saranno incorporati per ultimi e il composto, verrà versato in stampini infornati a 180°C per circa 40 minuti. Una volta cotti gli sformati verranno serviti con una gustosa e semplice salsa al caprino. Se amate questi ortaggi provate la nostra pasta al forno con i broccoli, un appetitoso e insolito primo piatto che farà gola a tutti!