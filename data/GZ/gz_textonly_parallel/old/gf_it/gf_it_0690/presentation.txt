Stasera invitate i vostri migliori amici per cena che abbiamo pensato per voi una ricetta perfetta che li conquisterà tutti: petto di pollo all’arancia! Si tratta di un secondo piatto semplice ma sfizioso e soprattutto dall’abbinamento ricercato. Il profumo e il sapore dell’arancia impreziosisce la carne di pollo rendendola prelibata e succosa. Il sapore acre di quest'ultima viene mitigato dal delizioso contorno di pomodorini. Infatti la varietà datterina, quella che abbiamo scelto noi, è dolce e delicata, adatta perciò alla ricetta. Dopo aver ben illustrato ai vostri ospiti quale sarà la portata principale della vostra cena, potrete servire loro questo petto di pollo all’arancia e assicurarvi così i loro complimenti. Se poi siete amanti dei sapori agrumati non perdete l'occasione di preparare anche il pollo al limone!