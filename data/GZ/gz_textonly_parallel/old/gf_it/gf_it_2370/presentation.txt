La torta cocco e limone è un dessert scenografico che accosta due sapori perfetti per la primavera. Niente cioccolato questa volta, lasciamo spazio ad un gusto delicato per una torta che è una "bomba" per questo periodo! Dall'aspetto scenografico ed accattivante potete realizzare la torta cocco e limone per un compleanno o un'occasione speciale... ma se siete tra quelli che amano mettersi ai fornelli anche una semplice domenica potrebbe trasformarsi in un giorno di festa per la vostra famiglia! Una volta tagliata tutti noteranno subito i 3 strati golosi di pan di Spagna che si alternano ad una soffice chantilly al limone e nessuno saprà resistere dal rubare una scaglia di cocco prima che la fetta arrivi nel piatto! Se vi piace accostare il cocco ad altri ingredienti per un risultato goloso, scoprite anche la torta cocco e ananas!