I rotolini di pollo ripieni sono dei gustosi bocconcini grigliati farciti con un morbido ripieno di formaggio e speck. La preparazione è semplice: è sufficiente comporre dei classici involtini e poi tagliarli a fettine ottenendo così dei simpatici e invitanti rotolini. E’ possibile variare il ripieno secondo il proprio gusto, per esempio si può sostituire lo speck con il prosciutto cotto e rendere questa preparazione un secondo piatto di carne adatto anche ai bambini.