Per preparare i rotolini di pollo ripieni iniziate ripulendo i petti di pollo dall’eccessivo grasso o pezzetti di osso, tagliateli in orizzontale per ricavare le 4 fette (1-2) e batteteli con il batticarne avvolgendoli con la carta da forno [3].
Prendete una fetta di pollo e farcitela prima con 2 fette di formaggio [4] e poi con due fette di speck [5], poi arrotolate la fetta su sé stessa [6] ,
tagliate a fettine il rotolo [7] ricavando così dei rotolini che andrete a fermare con uno spiedino di legno (8-9).
Aromatizzate ciascun rotolino con un ciuffo di rosmarino [10]. Procedete allo stesso modo con tutte le altre fette di pollo. Ora i rotolini di pollo ripieni sono pronti per la cottura: scaldate una griglia spennellata con poco olio di semi, cuocete da entrambi i lati gli involtini [11], almeno 6/7 minuti per lato finché non risulteranno ben grigliati infine salate e pepate; lasciateli riposare poi sopra un piatto qualche minuto prima di togliere lo stuzzicadenti. In alternativa potete cuocere i rotolini di pollo ripieni in padella oppure al forno: spennellate con olio una pirofila e adagiate all’interno gli spiedini [12], cuocete in forno preriscaldato a 180° per 20 minuti circa avendo cura di girare i rotolini a metà cottura.