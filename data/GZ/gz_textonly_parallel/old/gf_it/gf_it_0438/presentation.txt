La pasta col tonno è la ricetta "salvacena" per eccellenza. Universitari, uomini single ma anche mamme indaffarate hanno sempre del tonno in dispensa pronto per l'uso! Oggi vogliamo mostrarvi come rendere chic uno dei piatti più semplici della cucina italiana... basterà aggiungere della scorza grattugiata di limone e un po' di succo per conferire al piatto un gusto unico e delicato. La nota leggermente acidula rilascerà in bocca una sensazione di freschezza che soddisferà a pieno il palato dei vostri ospiti! Realizzate anche voi questa pasta tonno e limone, in pochissimo tempo otterrete un piatto perfetto da servire sia caldo che freddo!