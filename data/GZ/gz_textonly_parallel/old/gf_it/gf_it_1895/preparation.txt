Per preparare l’insalata di puntarelle alla romana, iniziate pulendo accuratamente il cespo delle puntarelle facendo attenzione che non siano presenti residui di terreno [1] e separate le foglie più dure e fibrose dai germogli (le puntarelle) dal cespo (2-3)
una volta che avrete privato della base, che è la parte più dura, potrete tagliare le puntarelle a metà [4] e successivamente in striscioline [5] ottenendone almeno 5 o 6 a seconda dello spessore. Orientativamente dovreste ottenere 8-10 fili da ciascun germoglio che poi tufferete in acqua e ghiaccio per almeno un’ora [6].
Questa operazione servirà non solo a mitigare il sapore amarognolo ma anche a dare l’aspetto arricciato tipico delle puntarelle. [7] in un recipiente spremete lo spicchio d’aglio (altrimenti potrete sminuzzarlo al coltello) [8], poi i filetti di acciughe [9]
infine l’aceto [10] ed emulsionate una prima volta con i rebbi di una forchetta [11], dopodiché aggiungete anche sale e pepe a piacere e l’olio extravergine d’oliva [12]
e continuate l’emulsione [13]. Scolate le puntarelle [14] e dopo averle sistemate nel piatto di portata conditele con l’emulsione [15]. La vostra insalata di puntarelle alla romana è pronta per essere servita come gustoso contorno!