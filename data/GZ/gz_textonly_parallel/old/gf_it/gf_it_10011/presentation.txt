Vuoi preparare e servire un panettone lo stesso giorno, magari proprio il il giorno di Natale? Viene in soccorso il panettone senza lievitazione. Sappiamo che il panettone con lievito madre e il panettone con lievito di birra necessitano di tempi molto lunghi per ottenere un prodotto soffice e fragrante. Ma per chi non è esperto di grandi lievitati o desidera ottenere un effetto altrettanto gustoso, questa ricetta con il classico lievito istantaneo per dolci è perfetta L'aspetto finale sarà proprio un panettone, ovviamente il risultato in termini di consistenza e sapore sarà più vicino ad una torta soffice, arricchita da tante gocce di cioccolato e mirtilli secchi. Potrete anche farlo a fette per un delizioso french toast di panettone! Sulla superficie di questo panettone senza lievitazione, davvero furbo, non mancheranno la classica glassa e le tipiche mandorle. Preparate anche voi il panettone senza lievitazione e personalizzatelo in base ai vostri gusti!  