Le noci, frutti nutrienti e sostanziosi, con la loro tipica consistenza croccante e il loro gusto dolce dalle inconfondibile note tanniche, si prestano a numerosi abbinamenti in deliziosi manicaretti, dalle ricette salate come il risotto con pere gorgonzola e noci, fino ai dolci più classici, come la torta di noci. Qui vi proponiamo uno dei piatti più tradizionali che esalta il gusto di questi frutti corposi: spaghetti alle noci. Saporiti nidi di pasta avvolti da un cremoso pesto di noci che sprigiona un delicato profumo di erbe aromatiche e nasconde un morbido segreto, piccola astuzia che garantirà la giusta cremosità al piatto. Gli spaghetti alle noci, così veloci e facili da realizzare, sono la risposta perfetta ad una cena last minute tra amici ma al tempo stesso un’ottima soluzione per il pranzo di tutti i giorni in famiglia. Un carico di energia e di sapore da provare!