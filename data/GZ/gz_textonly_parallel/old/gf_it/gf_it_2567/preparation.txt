Per realizzare la focaccia con capperi, rosmarino e olive taggiasche versate la farina 00 e la farina Manitoba nella ciotola di una planetaria munita di gancio per impastare [1], aggiungete il lievito di birra fresco a pezzetti [2] e versate metà dell’acqua a temperatura ambiente presente nella ricetta [3].
Azionate la planetaria a bassa velocita e aggiungete anche il malto (in alternativa potete utilizzare un cucchiaino di zucchero). Aggiungete a filo anche la restante acqua [5], il sale [6]
e poi anche l’olio di oliva poco alla volta [7], impastate per 10-15 minuti fino a quando l’impasto non si sarà incordato al gancio, a quel punto aggiungete anche metà le olive taggiasche sgocciolate dal loro olio di conservazione [8] e mescolate anche per 10 secondi con la planetaria, in tempo necessario per far incorporare le olive. Spegnete la planetaria, ungete con poco olio un piano di lavoro [9],
rovesciate qui l’impasto aiutandovi con un tarocco [10], l’impasto si presenterà piuttosto idratato. Ora date qualche piega all’impasto raccogliendo i bordi verso l'interno [11], dando una forma sferica; quindi ponetelo all’interno di una ciotola [12].
Coprite con la pellicola [13] e lasciate lievitare l’impasto per un’ora nel forno spento con la luce accesa. Trascorso questo tempo, ungete una leccarda da forno con l’olio di oliva (preso dalla dose per condire)[14], quindi versate l’impasto sulla teglia [15]
e tiratelo con la punta delle dite per distribuirlo uniformemente nella teglia [16]. Coprite la teglia con la pellicola trasparente [17] e lasciate lievitare ancora per un’ora nel forno spento con la luce accesa. Trascorso il tempo della seconda lievitazione, farcite la focaccia con le olive taggiasche sgocciolate [18]
Tagliate a metà i frutti del cappero [19] e distribuite anch’essi sulla superficie della focaccia, aromatizzate con gli aghi di rosmarino [20] condite l'olio di oliva rimasto [21].
Per finire distribuite sopra anche i fiocchi di sale [22]. La focaccia è pronta per essere infornata [23]: cuocetela in forno statico preriscaldato a 200° per 30-35 minuti, avendo cura di porre all’interno del forno un pentolino colmo di acqua calda che garantirà il giusto livello di umidità in cottura. Trascorso il tempo di cottura sfornate la focaccia con capperi rosmarino e olive taggiasche [24], lasciatela intiepidire e poi servitela!