La verza è una verdura invernale saporita e versatile... con le sue foglie grandi e carnose si possono preparare tantissimi piatti gustosi, come gli involtini, perfetti da servire come antipasto o il risotto, ottimo come primo piatto! Oggi la utilizzeremo per fare una deliziosa torta salata che piacerà proprio a tutti! Un rustico davvero sfizioso, un piatto unico adatto a tutta la famiglia. In alternativa potrete anche tagliare la torta salata alla verza a cubetti e utilizzarla per arricchire un buffet in occasione di una festa! Sarà ottima anche a temperatura ambiente!