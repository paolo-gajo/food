Per preparare la torta salata alla verza come prima cosa lavate le foglie della verza e sistematele su un tagliere [1]. Tagliatele quindi a pezzettini abbastanza piccoli [2] e tenetele da parte. In una padella mettete la pancetta tagliata a dadini [3]
e lasciatela rosolare [4], senza aggiungere altri grassi. Trasferitela in un piattino e nella stessa padella scaldate 2 cucchiai d'olio insieme ad uno spicchio d'aglio [5]. Lasciate rosolare l'aglio poi eliminatelo e aggiungete la verza [6].
Unite mezzo bicchiere d'acqua [7], salate e coprite la padella con un coperchio [8]. Lasciate cuocere per 5 minuti, quindi aggiungete la pancetta abrustolita e il pepe nero [9].
Unite 50 g di parmigiano [10] e mescolate [11]. Poi spegnete il fuoco. Srotolate un rotolo di pasta sfoglia all'interno di uno stampo da 30 cm, facendo in modo che la carta forno sia verso l'alto. In questo modo potrete sfilarla facilmente [12]. 
Fate aderire bene la sfoglia allo stampo [13], trasferite la verza all'interno e schiacciatela delicatamente con un mestolo di legno [14]. Spolverizzate con il formaggio grattugiato rimasto [15]. 
A questo punto [16] pressando con il dito il bordo della pasta imprimete un decoro [17]. Cuocete in forno ventilato preriscaldato a 180Â° per 30 minuti. Sfornate e servite la vostra torta salata alla verza [18]. 