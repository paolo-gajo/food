Se desiderate un primo piatto avvolgente e cremoso, la scelta ricadrà senza dubbio su un buon risotto! Carne, pesce e verdure saranno al servizio della vostra fantasia per arricchire questi versatili chicchi. Con il risotto gamberi e zucchine vi proponiamo un abbinamento intramontabile e appetitoso, già sperimentato con l'esotico riso venere. L'uso del fumetto di crostacei fatto con gli scarti dei gamberi esalterà ancora di più il sapore del pesce e la tradizionale mantecatura garantirà quel tocco di cremosità che non può mancare nei risotti.