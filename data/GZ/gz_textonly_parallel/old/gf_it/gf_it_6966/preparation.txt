Per preparare le uova sode, iniziate ponendo le uova in un pentolino capiente (assicuratevi che le uova siano integre); versate l'acqua fredda [1], l'acqua dovrà coprire le uova. Quindi ponete il pentolino sul fuoco e fate arrivare a bollore. Dal bollore calcolate 9 minuti di cottura [2]. Passato il tempo necessario, togliete il pentolino dal fuoco e passatelo sotto acqua fresca corrente (potete anche tuffarle in acqua ghiacciata con ghiaccio al suo interno) [3] in modo da freddare bene le uova.
Questo vi permetterà si sgusciarle senza scottarvi [4]; eliminate accuratamente tutte le tracce di guscio, poi dividete le uova a metà [5] e scoprirete l'interno perfettamente cotto! Le uova sode sono pronte per essere consumate come più preferite [6]!
Per preparare le uova barzotte, prendete le uova e ponetele in un pentolino capiente, assicurandovi di scegliere sempre quelle integre. Versate l'acqua fredda fino a coprirle [1] e ponete sul fuoco moderato. Al raggiungimento del bollore, calcolate 6 minuti di cottura [2], quindi scolatele facendo poi scorrere l'acqua fresca corrente sulle uova per raffreddarle [3].
A questo punto procedete a sgusciarle, rimuovendo accuratamente tutti i residui del guscio [4]; dividetele a metà [5] e scoprite l'interno: il tuorlo delle uova barzotte sarà molto più morbido di quello delle uova sode [6]! Gustate le uova barzotte come più preferite, magari con un filo d'olio e una macinata di pepe nero!