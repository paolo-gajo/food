Per preparare il pollo alla birra con cipolle e speck, mondate le cipolle, dividetele in due e poi tagliatele a fettine non troppo sottili [1]; dopodiché affettate lo speck, riducendolo a listarelle [2]. Ponete a scaldare in una padella antiaderente 1 cucchiaio di olio e 10 gr di burro [3].
Aggiungete le cipolle [4] e fatele stufare a fuoco medio, quindi unite anche lo speck, [5] e fate leggermente appassire gli ingredienti mescolando spesso [6].
Tritate gli aromi, timo e rosmarino, molto finemente [7] e unitele al sale fino. In un altro tegame sciogliete il restante olio e il burro e aggiungete i pezzetti di pollo [8] e cospargeteli con il trito di erbe [9]; pepate e fate rosolare il pollo per 5-10 minuti a fuoco moderato,
rigirando i pezzi di pollo di tanto in tanto [10]. Versate le cipolle con lo speck nella padella insieme al pollo [11], rigirate un po’ gli ingredienti e unite la birra [12].
Coprite la padella con un coperchio avendo cura di lasciare uno sfiato [13] e abbassate il fuoco a calore moderato. Lasciate cuocere circa 30 minuti, controllando di tanto in tanto, fino a che la birra non sarà completamente assorbita. Unite qualche foglio di alloro [14] e quando il pollo alla birra con cipolle e speck sarà ben cotto e rosolato [15], servitelo immediatamente!