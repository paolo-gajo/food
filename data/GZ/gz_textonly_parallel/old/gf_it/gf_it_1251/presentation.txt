Chi di noi non ha mai assaggiato il celebre pollo fritto made in USA almeno una volta nella vita, trovandolo irresistibilmente saporito? Anche noi non abbiamo saputo resistere a questa tentazione e abbiamo deciso di riproporlo con una deliziosa variante, anzi 3! I nostri croccanti fingers di pollo saranno infatti accompagnati da tre differenti maionesi senza uova, super veloci e sfiziose da personalizzare all’occorrenza per accontentare tutti i gusti! Che sia agrodolce, piccante o speziata non importa, questa versione light della maionese sarà l’accompagnamento ideale in cui intingere questi fragranti bastoncini dorati. Bandite le posate e chiamate a raccolta i vostri amici per una cena informale in perfetto american style!