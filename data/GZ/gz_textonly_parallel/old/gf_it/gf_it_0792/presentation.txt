Dimenticate i tristi piatti delle mense della scuola, dove le verdure lessate semplicemente la facevano da padrona con scarso successo tra i poveri studenti! Quello che vi proponiamo qui è un piatto che riscatta questi ortaggi a volte poco valorizzati sulle tavole: finocchi gratinati! Vi dimostreremo come si può rendere succulenta e prelibata anche una pietanza generalmente poco amata come i finocchi! Vi starete chiedendo come? I segreti di questo piatto saporito sono la vellutata besciamella che avvolge i finocchi e la cottura in forno che dona una croccante e invitante doratura. Scommettiamo che avete già l’acquolina in bocca? Venite a scoprire la ricetta di Manuel dei finocchi gratinati!