Per realizzare la torta al tè verde e cioccolato per prima cosa in un pentolino versate la panna ed il tè [1]. Portate a bollore [2], togliete dal fuoco e lasciar intiepidire. In una ciotola versate il burro e lo zucchero [3].
lavorate con le fruste elettriche per un paio di minuti [4]. Unite le uova [5] e lavorate sino a completo assorbimento ottenendo una crema liscia. Unite la farina di mandorle [6],
poi filtrate la miscela di panna e tè attraverso un colino [7] e unitela al composto [8]. Lavorate con le fruste sino a ottenere un impasto liscio ed aggiungere la farina di riso ed il lievito [9]. Lavorare per un minuto circa.
Il composto dovrà risultare ben amalgamato [10]. Rivestite una placca da forno con carta da forno e posizionate sopra un disco per pasticceria da 22 cm di diametro con il bordo rivestito con carta forno. Versate l’impasto livellando la superficie con una spatola [11]. Cuocete in forno statico preriscaldato a 180° per 25 minuti. Nel frattempo preparate la ganache. Tritate il cioccolato fondente [12].
Portate a bollore la panna [13] e versatela in 2 volte sul cioccolato [14]. Mescolate bene con la spatola sino ad ottenere una crema liscia [15].
Sfornate la torta [16] e dopo averla fatta intiepidire 5 minuti versatevi sopra la ganache. Spalmare bene su tutta la superficie fino ai bordi [17]. Lasciate raffreddare completamente in frigorifero per circa 1 ora. Preparate ora la mousse. Tritate sottilmente il cioccolato bianco [18].
Lasciate ammollare la gelatina in fogli in acqua fredda [19]. Fate sobbollire in un pentolino 100 g di panna ed il tè [20] [21].
Filtrate la panna direttamente sul cioccolato bianco tritato [22] e mescolate. Scaldate 100 g di panna nel pentolino, unite la gelatina strizzata [23] e mescolate per scioglierla. Versate sul cioccolato bianco anche la panna con la gelatina [24] e mescolate per ottenere una crema liscia.
Passare la crema con il frullatore [25] ad immersione. Montate i restanti 250 g di panna con le fruste [26] e incorporate anch’essa al composto [27] mescolando delicatamente con una spatola gommata.
Dovrete ottenere una mousse liscia e uniforme [28]. Versate la mousse sulla torta ormai fredda [29] e lasciar riposare per almeno un’ora e mezza in frigorifero [30].
Occupatevi della decorazione: versate lo zucchero e l’acqua in un tegame [31] e quando lo zucchero sarà completamente sciolto aggiungervi le mandorle [32]. Mescolate con un cucchiaio di legno sino a che l’acqua sarà completamente evaporata e lo zucchero si sarà cristallizzato [33]. Trasferite le mandorle pralinate in un contenitore per farle raffreddare.
Riprendete la torta ormai fredda [34], sfilate l’anello [35] e trasferitela su un piatto da portata. Per finire decorate la torta al tè e cioccolato con le mandorle pralinate [36].