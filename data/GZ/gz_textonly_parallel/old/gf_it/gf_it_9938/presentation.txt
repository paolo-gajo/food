Il tè verde è un ingrediente perfetto per la realizzazione dei dolci, come dei biscottini. E' aromatico e con un retrogusto dalle note amarognole inconfondibile, conferisce un gradevole contrasto di sapore. Dopo aver sperimentato anche il plumcake e la crostata, vi proponiamo in questa ricetta di realizzare una torta al tè verde e cioccolato. Si tratta di un semifreddo raffinato che conta ben tre diversi strati di gusti e consistenze: una base morbida e soffice, un ripieno goloso di ganache e una candida mousse al cioccolato bianco in superficie. Il tutto ricoperto da croccanti mandorle caramellate. Vi abbiamo svelato quasi tutto di questa delizia, non vi resta che scoprire il resto con la nostra ricetta!