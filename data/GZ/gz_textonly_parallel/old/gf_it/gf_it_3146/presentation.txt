La polenta da sempre richiama sapori e accompagnamenti stuzzicanti e sfiziosi come salsiccia e formaggio, insomma gusti decisi! Con la nostra ricetta dei medaglioni di polenta non saremo da meno: morbidi dischi di polenta avvolti da sfiziose striscioline di pancetta e sormontati da uno strato di filante formaggio. Grazie alla cottura al forno risulteranno un pelo più leggeri rispetto alla versione fritta delle polenta chips! Questi stuzzicanti bocconcini ricchi di sapore e sostanziosi sono perfetti da servire come antipasto o secondo piatto, un'alternativa appetitosa e raffinata al più tradizionale piatto di polenta con formaggio, senza dubbio più accattivante!