Per preparare la gingerbread bundt cake, sciogliete per prima cosa il cioccolato fondente al microonde o a bagnomaria, poi fatelo intiepidire. In una ciotola capiente setaccia la farina [1], il cacao [2] e il lievito.
Insaporite le polveri con lo zenzero in polvere, la cannella in polvere [5] e un pizzico di noce moscata grattugiata. Nella ciotola del mixer versate lo zucchero di canna [6].
Aggiungete anche le polveri setacciate in precedenza e 50 g di mirtilli rossi essiccati [7]. Date un primo giro di lame per miscelare. Ora incorporate anche le uova [8] e il burro tagliato a pezzetti [9], azionate nuovamente le lame per frullare gli ingredienti.
Mentre il mixer è in funzione versate a filo il cioccolato fuso [10]. Una volta ottenuto un composto omogeneo fermate le lame [11]. Imburrate e infarinate uno stampo da ciambella del diametro di 24 cm, versate qui l’impasto [12].
Cuocete la ciambella in forno statico preriscaldato a 180° per 40 minuti [13]. Intanto tritate 30 g di mirtilli rossi disidratati [14], insaporite i mirtilli con 2 cucchiai di zucchero semolato e 2 di canna, aggiungete anche qualche aghetto di rosmarino tagliato a pezzetti [15].Tenete da parte, servirà per guarnire il dolce.
In un pentolino scaldate la panna con un cucchiaino di cannella [16] e poi versatela ben calda sul cioccolato bianco tritato [17], mescolate con una frusta per sciogliere il cioccolato [18] e ottenere una salsa liscia e omogenea.
Intanto la ciambella sarà cotta, sfornatela [19], lasciatela raffreddare, quindi sformatela su un tagliere rivestito con carta forno o un vassoio [20]. Colate la glassa al cioccolato bianco sulla torta [21].
Dovrete ricoprire la superficie [22], guarnite subito con i mirtilli zuccherati [23]. La gingerbread bundt cake è pronta per essere gustata [24].