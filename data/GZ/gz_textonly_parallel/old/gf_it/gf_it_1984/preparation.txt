Per realizzare i calamari alle olive iniziate dalla pulizia dei calamari seguendo la nostra scuola di cucina: Come pulire i calamari. Sciacquate i calamari sotto l'acqua corrente [1], poi con le mani staccate delicatamente la testa dal mantello e tenetela da parte [2]. Estraete anche la penna di cartilagine trasparente che si trova nel mantello. Passate nuovamente il calamaro sotto acqua corrente ed estraete le interiora. Eliminate infine la pelle esterna [3].
Ora che i vostri calamari sono puliti tagliateli ad anelli di circa un centimetro [4]. Tritate insieme lo scalogno, l’aglio e il prezzemolo [5]. Mettete a scaldare l’olio e il burro in un tegame [6],
unite il trito di scalogno, prezzemolo e aglio [7] fate soffriggere per qualche secondo poi aggiungete i calamari [8] e fateli rosolare per cinque minuti a fuoco medio. Passati cinque minuti sfumate con il vino bianco [9], lasciate evaporare,
aggiungete la salsa di pomodoro [10] e infine unite le olive nere [11]. Cuocete per una decina di minuti a fuoco dolce facendo attenzione che il liquido di cottura non si asciughi troppo, in questo caso potreste aggiungere un mestolo di acqua calda. Aggiustate di sale [12]
e pepe [13] per terminare la preparazione. I vostri calamari alle olive sono pronti [14] serviteli accompagnandoli con delle fette di pane tostato e gustateli ben caldi [15].