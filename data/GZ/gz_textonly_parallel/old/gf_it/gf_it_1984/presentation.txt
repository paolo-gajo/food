Vi piace il pesce ma non sapete mai come prepararlo? Noi vi proponiamo una ricetta dal sapore di mare semplice ma saporita: calamari alle olive.  Un secondo piatto che esalta il gusto di questi molluschi che vengono saltati in padella e aromatizzati con un trito di aglio, scalogno, prezzemolo e insaporiti con delle olive nere. Una spruzzata di vino bianco e il gioco è fatto: ecco pronti i vostri calamari alle olive da accompagnare con delle fette di pane tostato. E se vi spaventa la pulizia del pesce, niente panico, basterà seguire passo passo la nostra Scuola di cucina su come pulire i calamari, per rendere facile e veloce anche questo procedimento. Non vi resta che leggera la nostra ricetta e poi mettervi ai fornelli!