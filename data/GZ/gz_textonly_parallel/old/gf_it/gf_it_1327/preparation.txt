Per preparare il risotto con crema di peperoni e burrata pulite il peperone eliminando la calotta [1], i filmenti bianchi e i semini interni. Tagliatelo prima a fette e poi a pezzetti, non ci sarà bisogno di essere molto precisi [2]. Sbucciate e affettate anche la cipolla [3]. 
Versate un giro d’olio in casseruola e versatevi i peperoni, la cipolla [4], i pomodori pelati [5] e le alici scolate [6]. 
Mescolate il tutto [7], bagnate con due mestoli di brodo vegetale caldo [8] e fate cuocere a fuoco dolce per circa venti minuti, mescolando di tanto in tanto [9]. 
Trascorsi i venti minuti, spegnete il fuoco e lasciate intiepidire. Trasferite poi nel bicchiere di un mixer e frulate il tutto [10] fino ad ottenere una crema. Aggiungete le foglioline di basilico [11] e frullate ancora pochi istanti [12].
Nella stessa casseruola in cui avrete cotto i peperoni, versate un filo d'olio, aggiungete il riso [13] e tostatelo, mescolando spesso. Una volta che i chicci saranno trasparenti, unite la crema di peperoni [14] e portate a cottura il riso aggiungendo il brodo al bisogno [15].
Quando il riso sarà al dente e il brodo sarà ben evaporato spegnete il fuoco. Aggiungete un filo d'olio e mescolate per mantecare [17]. Trasferite una porzione di risotto in un piatto [18], 
aggiungete circa 30 g di burrata a porzione [19], decorate con foglioline di basilico [20] e servite il risotto ben caldo [21].