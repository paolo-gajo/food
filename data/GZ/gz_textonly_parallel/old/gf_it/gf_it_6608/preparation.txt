Per realizzare la treccia alla Nutella setacciate le farine nella ciotola di una planetaria [1], unite il lievito di birra disidratato [2] e lo zucchero [3] e il sale.
Azionate la planetaria dotata di foglia e versate lentamente il latte a temperatura ambiente [4]. Una volta ottenuto un composto uniforme, cambiate la foglia con il gancio e continuate a lavorare l'impasto aggiungendo poco per volta il burro morbido [5], attendete ancora circa 15 minuti fino a che il composto non risulterà ben incordato attorno al gancio. 
Trasferite l'impasto su un piano di lavoro leggermente unto, lavoratelo con le mani [7] e una volta che gli avrete dato una forma sferica [8], trasferitelo in una ciotola capiente e coprite con della pellicola per alimenti [9]. Ponete il vostro impasto in forno spento solo con la luce accesa e lasciatelo lievitare per 3 ore o fino a che non sarà raddoppiato di volume. 
Trascorso questo tempo riprendete l'impasto [10] e trasferitelo su un piano di lavoro [11]. Lavoratelo per qualche secondo in modo da ottenere un filone [12] 
e ricavate 3 porzioni uguali [13], alle quali andrete a dare la forma di una sfera [14]. Stendete ciascuna sfera utilizzando un mattarello [15] fino ad ottenere degli ovali lunghi circa 20 cm e larghi 10 cm. 
Trasferite la Nutella all'interno di un sac a pochè e utilizzatelo per ricavare una striscia di ripieno su ciascuna porzione di impasto [16]. Poi sollevate i due bordi più lunghi e pizzicateli tra di loro [17], in modo da sigillare il ripieno all'interno e utilizzando la parte inferiore delle dita conferitegli la forma di un filone [18], ripetete la stessa operazione per le altre due porzioni di impasto. 
Una volta che avrette ottenuto 3 filoni delle stesse dimensioni pizzicate le estremità superiori tra di loro [19], in modo da bloccarle e proseguite intrecciandoli tra di loro [20] fino alla fine [21]. 
Una volta che avrete ultimato la vostra treccia sollevatela e allo stesso tempo allungatela delicatamente [22], poi trasferitela su una leccarda foderata con carta forno. Sbattete leggermente un uovo, utilizzatelo per spennellare la treccia [23] e guarnitelo con la granella di nocciole [24].
Una volta che lo avrete ricoperto in maniera uniforme [25], cuocete la vostra treccia alla Nutella in forno statico preriscaldato a 180° per 30 minuti. Una volta ben dorata sfornatela [26] e lasciatela intiepidire prima di gustarla [27]! 