Gli spiedini di melone, feta e rucola formano un fresco e appetitoso piatto estivo ma si potranno utilizzare anche come accompagnamento per un aperitivo, infilzati dentro alla calotta di mezzo melone poggiato sulla sua parte piatta. La realizzazione di questi spiedini è estremamente facile ma la buona riuscita dipende totalmente dalla qualità degli ingredienti utilizzati: il melone deve essere maturo e dolce ma sodo, mentre il formaggio feta, tipicamente greco, dovrà essere compatto, saporito e tagliabile in quadrati di 2 cm di lato. Se vi piace utilizzare la frutta per creare sfiziose ricette salate, provate anche il crostino ai fichi per un buffet vegetariano da veri intenditori!