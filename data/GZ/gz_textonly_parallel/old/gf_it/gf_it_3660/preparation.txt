Per preparare i toast al tonno e crescenza come prima cosa iniziate a realizzare le cipolle caramellate. Per farlo tagliate le cipolle rosse a fette [1]; poi trasferitele in un pentolino insieme all'acqua [2] e allo zucchero [3]. 
Lasciate cuocere per circa 10 minuti fino a che l'acqua non sarà evaporata e le cipolle risulteranno ben caramellate [4]. Nel frattempo tagliate i pomodorini a metà [5]. Poi versate un filo d'olio in una padella calda, aggiungete i pomodorini e un pò di timo [6].
Saltateli per circa 5 minuti fino a che risulteranno ben brasati [7]. A questo punto tostate le fette di pane su una griglia rovente [8]. Poi quando saranno ben dorate trasferitele su un tagliere e spargete su due delle 4 fette la crescenza [9]. 
Poi posizionate sul formaggio i pomodorini [10], un pò di cipolle caramellate [11] e il tonno all'olio extravergine d'oliva sgocciolato [12]. 
Richiudete i toast con la seconda fetta di pane tostato [13] e dividete a metà con un coltello [14], in modo da ricavare 4 triangoli. I vostri toast con tonno e crescenza sono pronti da gustare [15]! 