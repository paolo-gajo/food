Quando si dice che le torte salate siano degli svuotafrigo non è così sbagliato! La torta salata con patate e mortadella è un'idea semplice e sfiziosa proprio su questo filone: ci è venuta in mente proprio guardando i "fondini" di mortadella e formaggio che avevamo in frigo! Viene arricchita con uno strato di patate a fettine sottili che, durante la cottura, diventeranno morbide e dorate per una crostata salata ancora più appetitosa! Se non avete idee per l'aperitivo informale in casa o per una sfiziosa cena vi suggeriamo questa semplice idea, prepariamola insieme!