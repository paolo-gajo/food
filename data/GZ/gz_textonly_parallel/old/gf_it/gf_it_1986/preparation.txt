Per preparare le farfalle con crema di parmigiano, speck e pistacchi iniziate tagliando lo speck a listarelle di 0,5 cm circa [1]; lavate, asciugate e tagliate i pomodorini in 8 parti [2]. In una padella capiente versate un filo d’olio, unite lo speck [3] e lasciate rosolare per qualche isante.
unite i pomodorini [4] e fate cuocere a fuoco medio per alcuni minuti. Non appena i pomodorini sono appassiti spegnete il fuoco [5]. Mettete sul fuoco una pentola con abbondante acqua da salare al bollore, servirà per la pasta. Nel frattempo preparate la crema al Parmigiano. Ponete il burro in una pentola [6],
fatelo sciogliere a fiamma molto bassa, unite la farina [7] e mescolate con una frusta fino ad ottenere una cremina liscia [8], unite la panna [9],
aggiustate di sale e lasciate addensare a fiamma medio-bassa mescolando continuamente con la frusta (circa 5 minuti) [10]; appena il composto sarà diventato cremoso spegnete il fuoco e unite il Parmigiano grattugiato. Mescolate bene in modo da ottenere una crema liscia e omogenea [11]. Unite la crema al Parmigiano allo speck e pomodorini [12],
mescolate e aggiungete la granella di pistacchi (lasciatene 10 g da parte per la decorazione finale del piatto) [13], mescolate ancora [14] e rimettete sul fuoco a fiamma molto bassa. Cuocete le farfalle un minuto in meno del tempo indicato sulla confezione [15]
e versatele direttamente nel condimento [16], mescolate in modo da amalgamare il tutto [17], impiattate subito guarnendo ciascun piatto di farfalle con crema di Parmigiano, speck e granella di pistacchi ogni piatto con un po' della granella tenuta da parte [18].