Se siete alla ricerca di una ricetta light ma sfiziosa, abbiamo una proposta perfetta per voi: l’orata alla mediterranea! Le carni magre di questo pesce d’acqua salata si sposano alla perfezione con ingredienti più stuzzicanti e appetitosi come le olive nere dal gusto intenso, i capperi con la loro caratteristica nota aromatica e i polposi pomodorini ciliegino. Grazie alla cottura in forno con pochi grassi, l’orata alla mediterranea è il secondo piatto perfetto per chi vuole portare in tavola una pietanza leggera ma saporita in ogni occasione!