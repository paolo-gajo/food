Sono le verdure più fresche dell'estate: li avrete sicuramente tuffati in croccanti insalate, fatti a fettine per condire fantastici hamburger e ne avrete anche provato i benefici in varie maschere di bellezza! Parliamo dei cetrioli, uno degli ingredienti più comuni e versatili della bella stagione, oggi protagonista di questa ricetta, insieme ad un altrettanto fresco ingrediente: la crema di cetrioli e yogurt. Un delizioso piatto estivo refrigerante per le giornate estive più calde, perfetta da gustare fredda o tiepida, può essere anche preparata in anticipo. Vi suggeriamo di servire la crema di cetrioli e yogurt non solo come alternativa ad un classico primo piatto ma anche come antipasto, magari versata in piccole ciotoline finger food con qualche crostino di pane: stupirete i vostri ospiti con semplicità e gusto!