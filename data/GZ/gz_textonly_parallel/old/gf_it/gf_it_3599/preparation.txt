Per preparare lo sformatino di patate con insalata di carciofi, iniziate mettendo a bollire le patate [1]: fatele cuocere fino a quando non riuscirete a bucarle con la forchetta (per abbreviare i tempi di cottura potete utilizzare la pentola a pressione). Una volta cotte, scolatele e lasciatele intiepidire. Quindi schiacciatele con uno schiacciapatate raccogliendole in una ciotola [2]; dividete gli albumi dai tuorli e unite questi ultimi alle patate [3], mescolando con un cucchiaio di legno per farli assorbire.
Prendete il formaggio Tilsit e riducetelo a dadini [4], quindi aggiungetelo alla ciotola con le patate [5].Unite anche il Pecorino, poi il latte tiepido a filo [6],
sale e pepe a piacere e l'erba cipollina tritata [7]. Grattugiate anche la noce moscata per aromatizzare il composto [8]. In una ciotolina a parte, montate a neve gli albumi con le fruste elettriche [9],
fino a quando non saranno bianchi, sodi e spumosi [10].Uniteli delicatamente al composto di patate [11] e mescolate con una spatola dall'alto verso il basso per non smontarli [12].
Una volta che avrete incorporato anche gli albumi, prendete 6 stampini della capacità di 160 ml l'uno; imburrateli e foderateli con carta forno, quindi dividete il composto in sei parti uguali, riempiendo gli stampini fino al bordo [13].Ponete gli stampini in una teglia dai bordi alti e riempitela con acqua calda (ma non bollente) per 3/4 [14], così da effetture la cottura a bagnomaria in forno: in questo modo si creerà la giusta umidità perchè gli sformatini rimangano morbidi e non si asciughino troppo in cottura. Cuocete in forno statico preriscaldato a 180° per 1 ora (se forno ventilato a 160° per 50 minuti). Intanto preparate l'insalata di carciofi: mondate i carciofi tagliando la parte superiore più appuntita e sfogliandoli fino ad arrivare alle foglie più tenere [15].
Quindi pulite anche il gambo eliminando la parte più esterna e immergete i carciofi puliti in una ciotola con acqua e limone perchè non si anneriscano [16].A questo punto tagliate i carciofi a metà e con un coltellino eliminate la barbetta interna [17], poi riduceteli a julienne [18]
e irrorateli con un filo d'olio [19]; potete condire a piacere con sale e pepe per insaporirli. Distribuite l'insalata di caricofi su un piatto di portata [20]. Una volta che gli sformatini di patate saranno cotti, sfornateli [21] e fateli intiepidire.
Capovolgete al centro lo sformatino di patate [22], prendete il Parmigiano Reggiano e ricavate delle scaglie [23] da distribuire sopra e intorno allo sformatino di patate con insalata di carciofi [24]!