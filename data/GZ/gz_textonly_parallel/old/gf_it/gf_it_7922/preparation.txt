Per preparare i biscotti alla paprika iniziate versando la farina ed il burro freddo tagliato a pezzetti in un mixer [1]. Regolate di sale e di pepe, unite il lievito [2] e azionate le lame per ottenere la sabbiatura. Trasferite il composto sabbioso sulla spianatoia [3],
formate la classica fontana al centro [4] e unite la paprika, il parmigiano grattugiato [5], date una mescolate e poi versate le uova mentre mescolate con la mano [6].
Passate ora ad impastare fino ad ottenere un panetto liscio ed omogeneo [7]. Copritelo con la pellicola trasparente e lasciatelo riposare in frigorifero per almeno mezzora [8]. Trascorso il tempo riprendete l’impasto e tiratelo su una spianatoia leggermente infarinata utilizzando il mattarello e ottenete una sfoglia di mezzo centimetro di spessore [9].
Con un coppapasta quadrato da 5x5cm ottenete i primi biscotti [10]: man mano disponeteli sulla leccarda rivestita con carta forno [11]. Prima di passare alla cottura, raccogliete i ritagli, impastateli nuovamente e metteteli a riposare, come prima, in frigo. Nel frattempo decorate i biscotti spennellandoli con un po’ d’uovo [12].
Poi cospargeteli con la granella di nocciole [13] e le mandole in lamelle [14] e cuocete la prima serie di biscotti in forno preriscaldato, in modalità statica, a 200° per circa 20 minuti [15].
Una volta cotti e leggermente dorati [16] lasciate raffreddare completamente i biscotti alla paprika su una gratella [17] prima di consumarli [18].