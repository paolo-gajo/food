D’ora in avanti, nessuno dovrà rinunciare ad una deliziosa fetta di cheesecake e, grazie a questa ricetta, anche gli intolleranti potranno assaporare questo favoloso dessert a base di formaggio cremoso! Abbiamo pensato, infatti, ad una cheesecake alle pesche senza lattosio e glutine, un dolce fresco che non richiede la cottura in forno adatto proprio a tutti, poiché per la base abbiamo scelto dei biscotti secchi senza glutine e, per la crema, del formaggio cremoso e della panna senza lattosio. Noi vi proponiamo una versione estiva decorata con tanta frutta fresca dai colori allegri e invitanti, ma è possibile preparare mille versioni diverse di questo tipico dolce americano: dalla cheesecake alle fragole a quella leggera allo yogurt! Partendo da questa base neutra, potrete sbizzarrirvi secondo i vostri gusti e la vostra fantasia! E siamo sicuri che, fetta dopo fetta, questa cheesecake sparirà in un baleno dalle vostre tavole!