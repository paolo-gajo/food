Per realizzare la chiocciola di sfoglia con mortadella e gorgonzola per prima cosa tagliate la fetta di mortadella a piccoli cubetti [1] [2], poi prendete la pasta sfoglia già stesa e con una rotella tagliapasta ritagliate nel senso della lunghezza la sfoglia [3]
dividendola in 4 rettangoli della stessa misura [4]. Ora potete farcire la pasta: distribuite il gorgonzola a pezzettini [5] e i cubetti di mortadella [6]
e infine i gherigli di noci tritati grossolanamente [7], lasciate un bordo di 1 cm da entrambi i lati lunghi , quindi ripiegate su se stesso un rettangolo di pasta [8] così da creare un filoncino [9]
Fate lo stesso con tutti i rettangoli di sfoglia [10], poi rivestite con carta forno una teglia rotonda di 24 cm di diametro e al centro arrotolate a spirale un primo filoncino [11], proseguite con il secondo facendo aderire bene le estremità [12]
Andate avanti nello stesso modo anche con gli altri filoncini [13]. La vostra chiocciola ha preso forma, spennellate la superficie con l’uovo mescolato al latte [14] e cuocete in forno statico preriscaldato a 190° per 25-30 minuti. A cottura ultimata la vostra chiocciola di pasta sfoglia sarà ben dorata, sfornatela lasciatela intiepidire prima di servirla [15].