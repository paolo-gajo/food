Per preparare la quiche agli asparagi e mortadella cominciate con la pasta brisè. Mettete in un mixer dotato di lame la farina setacciata insieme al burro freddo a pezzetti [1]; aggiungete un pizzico di sale e frullate il tutto fino ad ottenere un composto dall'aspetto sabbioso e farinoso. A questo punto aromatizzate l’impasto con delle foglioline di timo [2] e impastate il tutto velocemente, aggiungendo poco alla volta l'acqua fredda [3].
Quando l'impasto sarà compatto ed elastico [4], avvolgetelo con la pellicola trasparente e lasciatelo riposare in frigorifero per almeno 40 minuti. Nel frattempo dedicatevi al ripieno: pulite gli asparagi [5], lavandoli sotto acqua corrente fresca e pelandoli con un pelapatate, poi legateli con dello spago da cucina [6].
Ponete sul fuocco una pentola e cuoceteli in acqua fredda salata per circa 15 minuti, utilizzando preferibilmente un'asparagera [7] e coprendo con un coperchio, quindi scolateli e lasciateli intiepidire [9].
Dividete a metà per il lungo 3-4 asparagi, serviranno per la decorazione. Tagliate il resto a rondelle sottili [10], tenendo da parte le punte che vi serviranno sempre per la decorazione finale [11]. Tritate finemente lo scalogno e lasciatelo appassire lentamente in una padella antiaderente con l’olio [12].
Cuocete gli asparagi a rondelle insieme allo scalogno, lasciando insaporire per 3-4 minuti [13]. Nel frattempo tagliate la mortadella a cubetti [14] e sfogliate il timo [15].
In un recipiente lavorate la ricotta e il latte con l'aiuto delle fruste [16], poi aggiungete le uova precedentemente sbattute [17] e il formaggio grattugiato [18].
Inserite nel ripieno anche la mortadella a cubetti [19] e gli asparagi ormai freddi [20]; mescolate con una spatola fino ad ottenere un composto omogeneo [21] e aggiustate di sale e pepe.
Trascorso il tempo necessario, stendete il panetto di pasta brisè con il mattarello su di una spianatoia leggermente infarinata [22]. Imburrate una teglia in ceramica del diametro di 24 cm e adagiatevi la sfoglia [23]; con le dita fate aderire delicatamente la base e bordi, quindi ritagliate i bordi in eccesso con un coltellino [24].
Versate il ripieno [25], livellatelo bene con una spatola e decorate la superficie con gli asparagi restanti tagliati a metà nel senso della lunghezza, creando un motivo a losanghe [26]. Ultimate la decorazione inserendo le punte di asparagi che avete tenuto da parte, distribuendoli a piacere [27].
Ripiegate il bordo della quiche verso l’interno [28], spennellate gli asparagi con un po' di olio [29] e infornate in forno statico preriscaldato a 160° per circa 85 minuti (oppure a 140° per 75 minuti). Una volta pronta, sfornate e fate raffreddare, dopodichè potete servire e gustare la vostra quiche agli asparagi e mortadella [30].