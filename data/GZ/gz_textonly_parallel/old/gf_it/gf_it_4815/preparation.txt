Sbucciate l’avocado, eliminate il nocciolo centrale e tagliatelo a pezzetti.Lavate il peperoncino e tagliatene metà a rondelle; mettete l’avocado, il peperoncino e lo yogurt in una ciotola, quindi frullate gli ingredienti fino a ridurli in una crema senza grumi, infine salate e pepate.
Disponete la crema sopra un canovaccio asciutto e pulito; chiudete il canovaccio e mettetelo dentro a un colino che posizionerete sopra a una ciotola la quale raccoglierà il siero dello yogurt.
Lasciare riposare il formaggio in frigorifero per almeno 24 ore. Passato questo tempo, il prodotto avrà perso gran parte del siero e sarà diventato una crema spalmabile.Conservate il formaggio all’avocado in frigorifero in un barattolo di vetro asciutto e pulito,chiuso ermeticamente.Il formaggio all’avocado si conserva in frigorifero per 5 giorni.