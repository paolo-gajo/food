Se in famiglia nessuno ha più voglia di mangiare la solita frittata, stupite tutti portando in tavola questa pietanza in una veste nuova, ancora più ricca e saporita con il rotolo ai piselli con crudo e pomodori secchi. Si tratta di un rotolo di frittata insaporito con una purea di piselli e farcito con una crema a base di prosciutto crudo e formaggio fresco spalmabile. E per rendere ancora più stuzzicante il rotolo lo abbiamo arricchito con olive nere e pomodori secchi sott’olio, una vera delizia per il palato. Preparatelo in anticipo e tagliatelo a fette, ottimo come secondo piatto ma anche perfetto come finger food per i vostri buffet estivi!