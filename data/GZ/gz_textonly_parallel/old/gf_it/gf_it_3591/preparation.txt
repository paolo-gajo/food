Per realizzare il rotolo ai piselli con crudo e pomodori secchi iniziate sgranando i piselli freschi [1], poi scaldate una noce di burro in una padella, unite i piselli [2] e cuoceteli per 5-6 minuti a fuoco medio, versando all’occorrenza dell'acqua calda [3] o del brodo vegetale per non farli asciugare [3].
Fate raffreddare i piselli e trasferiteli in un mixer, unite il latte [4] e azionate le lame fino ad ottenere una crema omogenea [5] setacciate la crema per eliminare la buccia dei piselli e ottenere un composto più liscio. Tagliate grossolanamente il prosciutto crudo e ponetelo nel mixer [6],
unite il Philadelphia [7] salate e pepate e frullate il tutto per ottenere una crema [8]. Prendete i pomodorini secchi sott’olio , scolateli e asciugateli tamponandoli con un panno carta [9],
poi riduceteli a piccoli pezzetti [10], tagliate a rondelle anche le olive nere. Ora occupatevi della frittata, dividete i tuorli dagli albumi, montate questi ultimi a neve ferma con una frusta elettrica (11-12).
Montate anche i tuorli e aggiungete anche il parmigiano reggiano grattugiato [13]. A questo punto unite la crema di piselli [14] e per ultimi gli albumi montati, incorporateli delicatamente dal basso verso l’alto per non smontarli [15].
Una volta ottenuto un composto omogeneo [16] scaldate una padella larga 34 cm leggermente imburrata, versate con un mestolo l’impasto per distribuirlo meglio (17-18) ,
cuocete con il coperchio a fuoco medio per circa 5 minuti e poi girate la frittata aiutandovi con il coperchio stesso (19-20) proseguite la cottura per altri 2-3 minuti o finché la frittata non sarà ben dorata. Copritela con la pellicola trasparente, e fatela raffreddare ( in questo modo rimarra morbida e sarà più facile arrotolarla). Farcite la frittata con la crema di prosciutto [21]
i pomodorini secchi [22] e le olive nere [23]. Arrotolate la frittata [24],
poi spolverizzate la pellicola con il parmigiano grattugiato [25] e avvolgete la pellicola intorno al rotolo, stringendo bene le due estremità [26] in modo che si compatti bene. Ponete il rotolo ai piselli con crudo e pomodori in frigorifero per almeno 1 ora per farlo rassodare poi , servitelo tagliato a fette [27] e gustatelo a temperatura ambiente.