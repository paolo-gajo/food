Risolatte: il solo pronunciare il nome di questo dolce ci riporta al tempo dei nostri nonni quando semplicemente cuocendo il riso nel latte zuccherato preparavano una merenda buonissima, nutriente e sana con pochissimi ingredienti. In tempi moderni il risolatte si può definire un delizioso comfort food, una coccola golosa che può essere preparata in poco tempo e in qualsiasi momento della giornata. Il risolatte, infatti, è un dolce al cucchiaio, semplicissimo da preparare: basterà cuocere il riso nel latte aromatizzato, una spolverata di cannella o cacao in superficie... et voilà!La ricetta del risolatte è conosciuta praticamente in tutto il mondo, la versione più famosa è quella greca, risogalo come viene chiamato italianizzando il termine greco, aromatizzato alla cannella, diventato ormai un dolce di largo consumo tant'è che viene venduto anche già confezionato nei banchi frigo del supermercato!