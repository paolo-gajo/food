Per preparare il risolatte scaldate il latte in una casseruola dai bordi alti a fuoco medio [1], con un coltellino incidete una bacca di vaniglia e prelevatene i semini facendo scorrere la lama del coltello lungo l'interno della bacca [2]. Aggingete metà della bacca e i semini nel latte [3].
Lavate un limone e prelevate la scorza e aggiungetela al latte [4]. Quindi versate all'interno anche lo zucchero semolato [5] e il sale [6].
Mescolate per far amalgamare tutti i sapori e sciogliere lo zucchero [7]. Portate il latte a sfiorare il bollore e poi aggiungete il riso (Carnaroli oppure Arborio) [8] e cuocete sempre a fuoco dolce mescolando di tanto in tanto [9]. Lasciate sul fuoco per 30 minuti e se dovesse asciugarsi troppo aggiungete altro latte caldo.
Alla fine della preparazione il risolatte devrà avere una consistenza piuttosto cremosa [10]. Quando il riso sarà cotto, eliminate le scorze di limone e la bacca di vaniglia [11]. A questo punto trasferite il risolatte in piccole ciotoline monoporzione [12]
e con un colino [13] spolverizzate ogni ciotola di risolatte con con la la polvere di cannella [14] o con del cacao [15] come preferite e nello stesso modo potete decidere se gustare il risolatte appena pronto, tiepido o addirittura freddo!