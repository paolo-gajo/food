Se non volete rinunciare al piacere di una torta fatta in casa ed appena sfornata, dal sapore fresco e morbido, dovete assolutamente cucinare questa torta 7 vasetti agli agrumi. Una torta semplice da preparare e veloce, anche per chi in cucina è alle prime armi, ispirata alla classica torta all'arancia casalinga. Non serve infatti possedere una bilancia o analizzare al grammo gli ingredienti: per questa torta l’unità di misura è il vasetto dello yogurt da 125 g! Ideale se volete preparare un dolce al volo o farvi aiutare dai vostri bimbi. Questa deliziosa Torta 7 vasetti agli agrumi è un ottimo dolce per la prima colazione o la merenda. I bambini specialmente ne andranno matti. Il tocco sofisticato degli agrumi la rende ideale anche per un tè pomeridiano in compagnia degli amici. E per i più goderecci guarnite gli strati soffici di questa torta alta e morbida con crema pasticcera  o crema al limone ma anche ganache di ciò che più vi piace. Provate anche la classica Torta 7 vasetti o la Torta 7 vasetti salata