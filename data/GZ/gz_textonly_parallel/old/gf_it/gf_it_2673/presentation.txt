Sembra diventata una moda quella della poke eppure non è così! Infatti si tratta di una ricetta hawaiana servita come antipasto, in piccole ciotole, o come piatto unico in bowl - cioè ciotole - capienti e arricchite principalmente con riso, pesce e altri ingredienti. Anche se a dire il vero non c'è solo pesce, una volta inatti l'abbiamo provata anche vegetariano. Ma nella nostra versione la poke bowl con salmone e frutta di oggi abbiamo deciso di mettere insieme un po' di ingredienti che doneranno variegate sensazioni al palato. Si parte dall'avocado, burroso e morbido, sposerà alla perfezione il salmone. Poi la mela granny smith, fresca e croccante, perfetta per sgrassare il palato e riportarlo in equilibrio. A completare il tutto poi c'è l'immancabile tocco del lime che oltre a rendere un po' acre il piatto è il vero tocco tropicale che occorre a questo sfizioso piatto. Vi abbiamo incuriosito con la nostra poke bowl di salmone e frutta? Benissimo, non vi resta che prepararla per pranzo!