Per realizzare i filetti di platessa al forno iniziate dalla pulizia dei cipollotti: spuntate la base [1], tagliate la parte verde del gambo [2] e sciacquateli sotto l’acqua corrente [3].
Tagliate a metà i cipollotti nel senso della lunghezza [4] e trasferiteli in una pirofila, conditeli con olio [5], sale [6] e pepe.
Tritate con il coltello la salvia, il timo e il rosmarino [7], lavate il limone, asciugatelo e tagliatelo a fettine sottili [8]. Ungete con l'olio di oliva una leccarda da forno [9].
Adagiate i filetti di platessa, condite con pepe e sale [10], aromatizzate con il trito di erbe aromatiche [11] quindi distribuite sopra i filetti le fettine di limone [12].
Per finire adagiate nella teglia, tra un filetto e l’altro, i cipollotti [13], salate, pepate e cuocete in forno statico preriscaldato a 220° per 20 minuti. A cottura ultimata, sfornate i filetti di platessa al forno [14], prima di servirli condite con un filo di olio a crudo [15].