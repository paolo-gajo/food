Se vi sembra impossibile mettere insieme leggerezza e gusto, vi faremo cambiare idea con i nostri filetti di platessa al forno, un secondo piatto di pesce dalle note limonose e profumato alle erbe. Dimenticate le laboriose preparazioni, la nostra ricetta è alla portata di tutti, anche dei meno esperti in cucina. La cottura al forno, genuina e facile, sprigionerà tutta l’intensità degli aromi conferendo un gusto unico al pesce. Accompagnate i filetti con una saporita dadolata di verdure gratinate per completare questo ghiotto piatto.Non esitate oltre, mettetevi ai fornelli, il successo a tavola è assicurato con la nostra ricetta dei filetti di platessa al forno!