Per preparare la girandola di sfoglia con frutta e cioccolato, iniziate prendendo una leccarda rotonda (o la base di uno stampo) da 31 cm centimetri di diametro. Rivestitela con un foglio di carta da forno ritagliato delle stesse dimensioni [1], srotolate un foglio di pasta sfoglia e distribuite la confettura alle fragole con un cucchiaino [2]. Tritate il cioccolato fondente non troppo fine [3]
lavate e togliete il picciolo alle fragole [4], tagliatele a fettine [5]; sbucciate e tagliate a rondelle oblique di circa 5 mm la banana [6].
ponete il cioccolato tritato a raggi, createne 6 a partire dal centro [7], sopra i raggi di cioccolato distribuite le fettine di banana e sopra quelle di banana, le fettine di fragole [8]. Adagiate il secondo disco di sfoglia a chiudere [9].
Sigillate accuratamente facendo pressione negli spazi senza frutta [10]; quindi realizzate delle incisioni tra un raggio di frutta e l'altro, partendo da circa 3-4 cm dal centro fino al bordo [11] poi ripiegate un angolo ritagliato verso l'interno dello spicchio [12]
e procedete allo stesso modo anche con l'altra parte, ripiegandolo sopra [13] e facendo più possibile in modo che combacino [14]. Una volta pronta la girandola di sfoglia [15]
sbattete l'uovo [16], spennellate la superficie della girandola aiutandovi con un pennello [17], quindi distribuite i semi di zucca al centro [18]
e la granella di zucchero sui raggi (19-20); cuocete in forno statico preriscaldato a 200° per 25 minuti, nel ripiano di mezzo del forno. Una volta pronta la girandola di sfoglia alla frutta e cioccolato, sfornate [21] lasciate intiepidire e servite!