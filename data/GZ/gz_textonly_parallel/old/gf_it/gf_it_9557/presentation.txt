Basta veramente poco per realizzare qualcosa di speciale, facendosi magari aiutare anche dai più piccoli. Una forma presa ispirandosi alla natura, la dolcezza della frutta e la golosità del cioccolato per trasformare una merenda in una favola! Girandola di sfoglia con frutta e cioccolato: una sfoglia fragrante che racchiude un ripieno invitante da gustare ancora caldo! In occasione di una festa di bambini o come dolce veloce di fine pasto per impreziosire il centro della tavola, la girandola con frutta e cioccolato è una preparazione facile e veloce da mettere tra i vostri preferiti! Sperimentate anche l'abbinamento con le pesche per una variante monoporzione originale!