Per preparare la zucca e patate al forno come prima cosa iniziate a sbucciare le patate [1]. Una volta sbucciate peseranno circa 550 g. Sciacquatele per eliminare eventuali residui di terra. Tagliatele quindi le patate prima a fette e poi a cubetti grandi un paio di cm [2]. Trasferitele in una ciotola [3] e tenetele da parte.
A questo punto occupatevi della zucca, come prima cosa sbucciatela ed eliminate eventuali filamenti interni [4], ne ricaverete circa 450 g. Tagliatela prima a fette e poi a cubetti grandi circa 3 cm [5] e trasferite anch'essi nella ciotola [6].
Condite con sale [7], pepe, olio [8] e gli aghi di rosmarino [9].
Mescolate bene [10] quindi trasferite su una teglia rivestita con carta forno [11]. Spargete bene zucca e patate in modo che non si sovrappongano. Cuocete in forno statico preriscaldato a 200° per 40 minuti e negli ultimi 5 minuti di cottura azionate il grill per averle più dorate. Poi sfornate e servite [12].