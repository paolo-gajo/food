La zucca con il suo gusto dolce e la sua consistenza si presta a tante ricette in cucina. Oggi vogliamo mostrarvi un contorno facile da preparare: zucca e patate al forno! Realizzarlo è davvero semplice, l'unica cosa a cui prestare attenzione è che i cubetti di zucca dovranno essere un po' più grandi rispetto alle patate, visto che cuoceranno prima! Questo contorno della stagione più fredda si abbina a tantissimi secondi piatti, sia a base di carne che di pesce e data la sua semplicità piacerà a tutti! Se cercate altri contorni semplici a base di zucca vi consigliamo di provare anche la zucca al forno e la zucca gratinata! Ma con la zucca non si preparano solo contorni, allietate le vostre cene con tanti altri piatti succulenti, come i nostri gratin monoporzione le nostre braciole alle erbe! 