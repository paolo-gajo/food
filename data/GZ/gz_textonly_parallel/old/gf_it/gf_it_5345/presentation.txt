La kofta è una preparazione tipica mediorentale diffusa e apprezzata in tutto il mondo; si tratta di saporite polpette servite su uno spiedo, che solitamente vengono preparate con carne macinata di agnello oppure carne mista di manzo e agnello insieme. Queste polpette sono caratterizzate da un gusto particolarmente ricco e corposo, dato appunto dalla carne e dalle spezie, e un piacevole sentore alla menta. Se siete amanti della carne, non vi resta che provare la nostra versione di questo piatto gustoso e apprezzarlo in tutta la sua ricchezza: sarà perfetto servito con del buonissimo yogurt greco o con lo tzatziki, che contribuirà a dare la giusta freschezza!