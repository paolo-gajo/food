Per preparare la kofta (polpette mediorientali) tritate finemente le foglie di menta [1], poi tagliate il peperoncino a metà per il lungo, eliminate i semini con la punta di un coltello e sminuzzatelo [2]. Ponete la carne di agnello in una ciotola insieme alla menta e al peperoncino tagliati [3].
Unite le foglioline di timo [4], il cumino e [5]; grattugiate la buccia di mezzo limone [6],
schiacciate l’aglio [7] e mescolate energicamente con le mani in modo da amalgamare bene tutti gli ingredienti [8]. Regolate di sale e di pepe [9],
poi aggiungete il ras el hanout [10] e mischiate il tutto nuovamente [11]. Formate delle polpette dalla forma allungata di circa 80 g l’una con l’impasto che avete preparato [12],
dopodichè inseritele negli spiedi [13]: con le nostre dosi dovrete ottenere 8 pezzi. Una volta terminato [14], mettete la griglia a scaldare, poi fate cuocere la carne 2 minuti per lato [15],
rigirandola per una cottura uniforme [16]. Trascorso il tempo necessario [17], spegnete il fuoco e servite la kofta ben calda [18].