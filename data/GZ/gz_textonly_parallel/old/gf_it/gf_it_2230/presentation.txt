Il  Montebianco o Montblanc è un dolce di probabile origine francese molto diffuso in Piemonte e Lombardia. E' un dessert al cucchiaio preparato con le castagne, le quali vengono fatte cuocere con il latte per farle ammorbidire. La scelta degli ingredienti è fondamentale per questa ricetta; la qualità delle castagne più indicata è quella dei marroni, la varietà più grande, polposa e dolce. La purea di marroni viene poi aromatizzata con rum e insaporita con cacao amaro in polvere, che dona la tipica colorazione al dolce. Il nome Montebianco (Montblanc) però richiama alla forma che assume questo dolce: decoratelo con deliziosa panna montata, in modo da simulare una montagna o una cima imbiancata. Per renderlo ancora più goloso potete guarnire con scaglie di cioccolato fondente oppure con marron glacè prima di servire.