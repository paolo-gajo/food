Per preparare il cinnamon pull apart bread iniziate a realizzare l'impasto. Come prima cosa versate il lievito di birra nell’acqua [1] e mescolate fino a farlo sciogliere completamente [2]. Nella ciotola della planetaria versate la farina, l'acqua con il lievito [3], 
lo zucchero di canna [4], la cannella [5] e l'estratto di vaniglia [6].
Lavorate gli ingredienti con il gancio sino ad ottenere un composto sabbioso [7]. Unite l’uovo [8] e continuate a lavorare sino a completo assorbimento. A questo punto aggiungete il burro a pomata un pezzettino [9] alla volta, aspettando che sia ben assorbito prima di aggiungerne ancora. 
Unite in ultimo il sale [10] e continuate a lavorare sino ad ottenere un composto ben incordato [11]. Trasferire sul piano di lavoro, pirlate, in modo da dare all'impasto una forma sferica e trasferitelo in una ciotola [12]. Coprite con pellicola e lasciate lievitare a circa 25° per 1 ora e mezza. 
Nel frattempo realizzare la farcia: fondete il burro e lasciatelo intiepidire. Unite quindi in una ciotola lo zucchero di canna e la cannella [13]. Aggiungete il burro fuso [14] e mescolate gli ingredienti con una forchetta [15], 
in modo da ottenere un composto omogeneo [17] e trasferite in frigorifero. Riprendete l'impasto lievitato [17], trasferitelo su un piano infarinato [18] 
e stendelo sul piano di lavoro [19] formando un rettangolo grande circa 40x35 cm. Farcite con la crema al burro e cannella [20] coprendo quasi tutta la superficie, lasciando soltanto 1 cm libero dai bordi [21]. 
Tagliate 4 strisce, larghe 10 cm [22] e sovrapponetele una sull'altra [23] [24]. 
Tagliate dei quadrotti grandi circa 7,5 cm l’uno [25]. Imburrate uno stampo da plumcake leggermente svasato, da 25x11 cm in superficie e 22x8 cm alla base. Adagiate all'interno i quadrotti [26], affiancandoli in maniera verticale in modo da riempirlo bene [27]. 
Lasciate lievitare in un posto riparato per 30 min [28], potete coprire con un canovaccio. Cuocete in forno statico preriscaldato a 170°, nel ripiano centrale, per 30 minuti (ricordiamo che ogni forno è a sé quindi i tempi potrebbero leggermente variare). Sfornate [29] e lasciate intiepidire prima di sformare dallo stampo e servire il vostro cinnamon pull apart bread [30].