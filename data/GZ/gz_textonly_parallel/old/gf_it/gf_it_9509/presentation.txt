Il cinnamon pull apart bread è una tipica ricetta anglosassone. Un pane dolce, dalla forma molto particolare, arricchito con una crema al burro e cannella. Simile ad un pan brioche, per la sua forma, e ai cinnamon rolls svedesi, per il loro gusto. "Pull apart" significa separabile, infatti riuscirete a staccare facilmente una sfoglia di questo pane, senza ricorrere a coltelli o altri strumenti. La forma di questo pane dolce ricorda proprio quella di una fisarmonica e i modi per impreziosirlo sono davvero tanti. Si possono preparare versioni salate aggiungendo aglio o formaggi, o altre varianti dolci ancora più golose, che prevedono l'aggiunta di cioccolato e nocciole. Insomma iniziate a sperimentare il nostro cinnamon pull apart bread e prendete spunto per creare tante nuove ricette!