Se in inverno vi abbiamo ingolosito con le sfogliette ripiene di bietole, pinoli e uvetta, nella stagione più calda vi proponiamo un’altra ricetta tanto stuzzicante quanto furba per la sua semplice realizzazione: le sfogliatine peperoni e gorgonzola. Due friabili sfoglie di pasta avvolgono con gusto un appetitoso ripieno che vede l’incontro del sapore spiccato del gorgonzola con la dolcezza del peperone verde. Segnatevi questa idea per il vostro prossimo aperitivo a buffet tra amici e non ve ne pentirete!