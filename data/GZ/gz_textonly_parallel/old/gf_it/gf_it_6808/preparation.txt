Per preparare la Torta 7 vasetti agli agrumi è necessario per prima cosa separare i tuorli dagli albumi. Sbattete i tuorli con lo zucchero [1] aiutandovi con una planetaria con la frusta [2]. Aggiungete all’impasto tutto lo yogurt [3]
e l’olio di semi [4]. Continuate ad impastare gli ingredienti. Grattugiate a questo punto la scorza di 1 arancia [5] e di 1 limone per aggiungerle al composto [6].
Poi unite all’impasto il lievito ed i due vasetti di farina e il vasetto di fecola dopo averle setacciate [7]. Continuate a mescolare tutti gli ingredienti. A questo punto montate aiutandovi con delle fruste gli albumi [8] aggiungendo un pizzico di sale. In una ciotolina a parte montate a neve gli albumi con un pizzico di sale aiutandovi con uno sbattitore elettrico. Quando saranno ben fermi [9]
potete incorporarli all’impasto un po’ per volta con delicatezza. State attenti a non smontare gli albumi, mescolando dall'alto verso il basso con una spatolina per evitare che il composto si smonti [10]. Prendete una tortiera e foderatela con carta da forno. Versate il composto nella tortiera di 24 cm di diametro livellando l’impasto [11] ed infornate in forno statico preriscaldato a 180° per 40 minuti. Una volta cotta, sformate la torta e lasciatela intiepidire, quindi sformatela e fatela raffreddare completamente su una gratella. Quando la torta 7 vasetti agli agrumi sarà completamente fredda potrete cospargerla con zucchero a velo a piacere [12]!