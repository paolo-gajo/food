Per preparare le susumelle iniziate a versare il miele in un pentolino [1], aggiungete l'acqua [2] e scaldatelo dolcemente a fuoco basso [3], giusto il tempo di farlo sciogliere.
A parte in un'altra ciotola setacciate la farina [4], il lievito [5] e il cacao [6].
Unite poi la cannella in polvere [7], lo zucchero semolato [8] e il latte a temperatura ambiente [9].
Incorporate anche il miele ormai tiepido [10] e mescolate con le mani [11] fino ad ottenere un composto piuttosto uniforme [12].
A questo punto trasferitelo su un piano [13], spolverizzate con un po' di farina [14] e stendete con un mattarello [15]
fino ad ottenere uno spessore di circa 1 cm [16]. Utilizzando un taglia pasta ovale lungo circa 9 cm intagliate i vostri biscotti [17] e utilizzando una spatolina sollevateli delicatamente [18]. 
Trasferiteli man mano su una leccarda foderata di carta forno [19] disponendoli ben distanziati tra loro [20]. Cuocete in forno statico sul ripiano medio a 190° per circa 15 minuti (temperatura e tempi andranno regolati in base al vostro forno, non appena vedete le crepe sulla superficie dei biscotti, sarà il momento di sfornarli). Una volta pronte, potete togliere la teglia dal forno [21]
e lasciar raffreddare su una gratella [22]. Proseguite con la cottura degli altri biscotti impastando gli scarti di pasta e stendendoli nuovamente. Lasciate raffreddare completamente le vostre susumelle e nel frattempo sciogliete il cioccolato a bagno maria [23]. Quando il cioccolato sarà tiepido immergete solo la parte superiore dei biscotti [24]
e posizionateli nuovamente sulla gratella [25]. Lasciateli asciugare a temperatura ambiente per circa un'ora [26] e gustate le vostre susumelle per un Natale speciale [27].