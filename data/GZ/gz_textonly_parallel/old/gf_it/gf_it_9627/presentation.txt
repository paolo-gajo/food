Ogni regione del nostro stivale ha una propria cultura e delle tradizioni particolari che vengono rispettate soprattutto quando ci si avvicina al Natale. Questa festa infatti rispolvera le usanze più antiche e le ricette tipiche, segnate dalle nonne sui propri taccuini. Anche se la maggior parte delle volte non troverete un peso preciso quelle sono le ricette migliori che ci ricordano la nostra gioventù e i pranzi della domenica in famiglia. Le susumelle, conosciute anche come pitte di San Martino, sono uno dei dolci più buoni che si preparano in Calabria proprio nel periodo delle feste di Natale. Una pasta di biscotto, dal gusto di cannella, realizzata senza burro e senza uova ma solo con miele e un po' di latte. Le susumelle risulteranno croccanti e morbide allo stesso tempo e piaceranno a grandi e piccini grazie ad uno strato generoso di cioccolato! Preparate anche voi questi biscotti della tradizione calabrese, grazie alla lunga conservazione vi accompagneranno durante tutte le feste!