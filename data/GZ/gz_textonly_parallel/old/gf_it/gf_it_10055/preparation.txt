Per preparare la torta di halloween come prima cosa occupatevi dell'impasto di base. Pulite la zucca e tagliatela a cubetti, dovrete ottenerne 500 g. Trasferite quindi la zucca in un contenitore dai bordi alti [1] e aggiungete l'olio [2] e il latte [3]. 
Frullate il tutto con un mixer ad immersione [4] sino ad ottenere una crema liscia ed omogenea [5]. A questo punto tritate grossolanamente il cioccolato fondente e scioglietelo in microonde o a bagnomaria, fate intiepidire. In un'altra ciotola abbastanza capiente versate le uova e lo zucchero di canna [6].
Lavorate con le fruste elettriche [7], sino ad ottenere un composto spumoso. Adesso aggiungete anche la crema di zucca [8] e lavorate con le fruste per un minuto, fino a che non sarà ben amalgamata. Aggiungere al composto la farina 00 [9], 
la farina di mandorle [10] ed il lievito [11]. Lavorare con le fruste elettriche a velocità bassa [12], 
sino ad ottenere un impasto liscio ed omogeneo [13]. Dividete l’impasto in due parti uguali [14] e aggiungete ad una di esse il cioccolato fondente precedentemente sciolto, ormai tiepido [15]. 
Mescolate con una frusta a mano sino ad ottenere un impasto omogeneo [16]. Rivestite con la carta forno due stampi a cerniera da 20 cm di diametro. Versate in uno l'impasto bianco [17] e nell'altro quello al cioccolato [18]. 
Cuocete in forno statico a 180° per 45 min. Verificate la cottura delle torte con uno stecchino e sfornatele [19] [20]. Lasciatele intiepidire poi capovolgetele su una gratella e lasciatele raffreddare completamente. 
Quando le basi saranno ben fredde preparate la meringa. Versate in un pentolino acqua e zucchero [1] e scaldate lo sciroppo fino a raggiungere i 121° [2]. Quando lo sciroppo avrà raggiunto i 118° versate gli albumi nella ciotola della planetaria [3] e iniziateli a montare con la frusta.
Quando lo sciroppo avrà raggiunto la temperatura di 121° versatelo a filo sugli albumi [4] continuando a montare [5]. Lavorate la meringa con la frusta sino a che non risulterà fredda [6]. Conservate la meringa a temperatura ambiente fino all'utilizzo. La meringa potrà restare a temperatura ambiente per circa 1 ora, ovviamente dipende sempre dalla temperatura all'interno. In ogni caso consigliamo di conservarla in un luogo fresco ma non in frigorifero, con l'umidità tenderebbe comunque a smontarsi. 
A questo punto preparate la crema che servirà a farcie e ricoprire la torta. Versate in una ciotola il formaggio spalmabile, la panna [1] e il miele [2]. Lavorate con le fruste elettriche fino ad ottenere una consistenza cremosa [3]. 
Posizionate su un piatto da portata il disco di torta al cioccolato [4], se dovesse essere necessario potete livellallarlo con un coltello a sega. Trasferite la crema appena ottenuta in una sacca da pasticcere con bocchetta da 1 cm [5] e realizzate un cerchio di crema su tutta la circonferenza della torta [6]. 
Con un cucchiaio sistemate la confettura al centro della crema [7] e livellatela bene [8]. Ricoprita poi la confettura con un altro strato di crema al formaggio [9].
Se dovesse essere necessario livellate anche il secondo disco di torta, quello bianco, e ponetelo sulla crema [11]. Pressate leggermente con le mani per farlo aderire, poi con una spatola livellate bene la crema che sarà un po' fuoriuscita spargendola sui bordi [11]. Ricoprite quindi l'intera torta con la crema al formaggio rimasta, livellandola bene con una spatola [12]. A questo punto riponete in frigorifero per 15-20 minuti. 
Mentre la torta è in frigo preparare la ganache per la copertura. Tritate il cioccolato bianco [1] e trasferitelo in una ciotola. Versate la panna in un pentolino [2] e portatela a bollore. Non appena la panna inizierà a bollire versatela sul cioccolato bianco [3]. 
Mescolate quindi con una marisa delicatamente [4], senza incorporare aria fino a che il cioccolato non si sarà completamente sciolto [5]. A questo punto aggiungete il colorante in polvere liposolubile [6] e mescolate fino ad ottenere un colore omogeneo. Tenete da parte fino a che la ganache non sarà a temperatura ambiente. 
Non appena la ganache sarà a temperatura ambiente riprendete la torta dal frigo. Aiutandovi con un cucchiaino lasciate colare un po' di ganache sul bordo, in modo da formare la tipica colata da drip cake. Proseguite in questo modo su tutta la circonferenza. A questo punto versate al centro la ganache rimasta [7] e livellate con una spatola [8] [9]. 
Traferire la meringa in una sacca da pasticcere con bocchetta da 15 mm e realizzare i fantasmini. Per farlo basterà realizzare un unico ciuffo: premete per creare una base, sollevate leggermente la sacca e spingete di nuovo verso il basso per formare la parte centrale del fantasmino, quindi sollevate nuovamente e realizzate la parte della testa, lasciando un ciuffetto sottile [10]. Con il cioccolato fuso realizzate gli occhi e la bocca dei fantasmini [11] concludendo la decorazione della torta di Halloween [12]!