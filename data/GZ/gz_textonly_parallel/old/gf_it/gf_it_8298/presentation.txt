Elegante e scenografica, la crostata di fragole fresche è uno dei dolci più classici ed invitanti che si possa realizzare con questi rossi e profumati frutti. Un dolce fresco, perfetto da preparare in questo periodo che piace sempre a tutti! Del resto la crostata si può preparare per una festa di compleanno, o semplicemente per una merenda sfiziosa, la crostata di fragole fresche infatti è adatta a tutte le occasioni. Realizzata con una base di pasta frolla profumata al limone, una vellutata crema pasticcera e una cascata di fragole disposte a raggiera con questa crostata di fragole fresche sorprendete i vostri amici per un fine pasto o una merenda dolce e fresca! 