Per preparare i finger food anguria e caprino, iniziate dall'anguria baby bella fredda: ne serviranno in tutto circa 200 g, quindi tagliate via la calotta [1], realizzate fette spesse circa 3 cm [2] e realizzate dei tagli a una distanza di circa 3 cm l'uno dall'altro [3];
fate la stessa operazione nell'altro verso in modo da creare un reticolo. Eliminate la parte bianca e verde e ottenete i vostri 20 cubetti [4], quindi con un piccolo scavino create un incavo in ciascun cubetto (5-6). Potete riutilizzare l'interno di scarto tuffandolo in una freschissima macedonia.
In una ciotola versate il formaggio caprino e l'olio extravergine d'oliva [7], sale e pepe [8]; aggiungete l'erba cipollina tritata, prelevando la parte più verde e odorosa [9]
e lavorate tutto per amalgamare [10]. Una volta ottenuta una crema omogenea, versatela in un sac-à-poche usa e getta [11], con bocchetta stellata da 6 mm.
Farcite ciascun cubetto con un ciuffetto di crema al caprino [13], spolverizzate a piacere con altra erba cipollina tritata [14] e servite i vostri finger food anguria e caprino [15]!