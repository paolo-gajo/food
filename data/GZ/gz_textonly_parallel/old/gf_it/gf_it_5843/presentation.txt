Con le quiche, così semplici da preparare, non potete sbagliare! Una vera delizia della cucina francese ormai entrata a pieno titolo anche nel gusto italiano! Sono torte salate da realizzare nei modi più saporiti e colorati: rallegrano le tavole e piacciono proprio a tutti! Nella ricetta di oggi, la quiche alla zucca e bieta, abbiamo voluto raccogliere nel guscio di pasta brisé aromatizzato al timo i sapori della stagione autunnale e invernale: dolcissima zucca e tenere foglie di bieta. Un ripieno morbido e setoso, reso irresistibile dall'aggiunta di panna fresca e Grana Padano! Perfetta da preparare in anticipo e servire ai vostri ospiti come antipasto rustico, la quiche alla zucca e bieta diventerà la "paladina salvacena" oppure, perché no, una pietanza originale per il vostro menù di Halloween!