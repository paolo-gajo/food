In una piccola ciotola unite il latte tiepido, lo zucchero e il lievito di birra sbriciolato [1]; mescolate fino allo scioglimento del lievito [2] quindi ponete la ciotola in un posto caldo (che non superi i 35 gradi) per circa 20 minuti e lasciate lievitare [3].
Trascorso il tempo indicato versate il composto in una ciotola capiente [4] contenente la farina, i semi della bacca di vaniglia, la scorza di limone (o arancia) grattugiata e il pizzico di sale; aggiungete il burro fuso [5], le uova sbattute [6] e impastate bene gli ingredienti fino a formare una palla di pasta [7] che lascerete riposare coperta per 30 minuti in luogo tiepido.
Dopo mezz’ora prendete la pasta lievitata [8] e stendetela su di una spianatoia fino ad ottenere una sfoglia dello spessore di 1 cm [9];
Con un tagliapasta circolare del diametro di 6-8 cm ricavate almeno 12 sagome circolari [10]. Allargate leggermente le sagome di pasta con le dita [11] e ponete al centro di ognuna di esse un cucchiaino di marmellata di albicocche [12] , quindi richiudetele per bene come indicato in fotografia (13-14-15).
Quindi richiudetele per bene portando i lembi laterali e poi quelli superiore e inferiore verso il centro fino ad ottenere una pallina (13-14-15).
Fondete il burro restante e spennellate completamente ogni pezzetto di dolce [16] che riporrete con la chiusura vero il basso in una teglia imburrata (17. Disponete i dolci uno vicino all’altro fino all’esaurimento e lasciate lievitare per 30 minuti coprendo la teglia con un canovaccio pulito [18]; se vi avanza del burro fuso versatelo uniformemente sul dolci nella teglia. Infornate in forno già caldo a 180° per 30 minuti, dopodiché sfornate i buchteln, lasciateli intiepidire nella teglia e poi rovesciateli su di un vassoio (o piano di lavoro), scomponeteli e spolverizzateli con zucchero a velo, quindi serviteli ancora caldi.