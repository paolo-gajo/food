Il ciambellone è un dolce genuino, semplice, di facile realizzazione e molto apprezzato. Potrete dire anche con questo ciambellone senza burro che in cucina "tutte le ciambelle escono con il buco"! Sì, perchè anche questa versione sarà un successo per colazione o merenda. Al posto del burro si usa olio d'oliva, che dona una nota aromatica particolare. Potrete anche utilizzare olio di semi in alternativa, la fragranza di questo dolce rimarrà invariata. L'olio al posto del burro dona una consistenza perfetta e una morbidezza irresistibile, anche dopo qualche giorno dalla preparazione.