State cercando un modo per rendere una crostata veramente speciale e originale? Siete stufi della classica versione alla marmellata, con le tipiche losanghe, ma non riuscite a rinunciare ad una base fragrante di pasta frolla? Allora la crostata di mele e crema è quello che fa al caso vostro! La base è quella di sempre, ma il vero tocco in più di questo dolce sarà la crema interna, realizzata con crema pasticcera e crema frangipane che cuocendosi si trasformerà in una sorta di torta soffice ma allo stesso tempo cremosa. Questa piacevole dolcezza si sposerà perfettamente con le mele, lasciate a metà per gustare a pieno tutto il loro sapore e semplicemente intagliate per un effetto piacevole anche alla vista.Noi sentiamo già provenire dalla cucina un piacevole profumino... se volete capire di cosa stiamo parlando correte a preparare anche voi la crostata di mele e crema! 