La cucina campana affascina non solo per i suoi ingredienti, ma anche per la storia che spesso accompagna l'esistenza della ricetta. Ne è l'esempio il sugo alle vongole fujute, che in napoletano significa "scappate" o meglio assenti. Infatti questo semplicissimo ma singolare primo piatto, da noi interpretato con i tagliolini all’uovo, si presenta come una classica pasta al pomodoro fresco. C'è un però.. anzi due: due ingredienti chiave che, con un pizzico di fantasia, manderanno in confusione le vostre papille gustative... facendo credere loro che state mangiando proprio la pasta alle vongole, come raccontò Eduardo De Filippo! Abbiamo stuzzicato la vostra curiosità? Di certo i tagliolini alle vongole fujute vi sorprenderanno… come è successo a noi!