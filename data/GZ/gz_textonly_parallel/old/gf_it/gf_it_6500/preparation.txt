Per preparare il panettone come prima cosa iniziate dalla biga. In una ciotola versate la farina, il lievito di birra sbriciolato [1], il malto [2] e il latte a temperatura ambiente [3]. 
Mescolate prima con una marisa [4], poi trasferite su un piano e impastate con le mani. Dovrete ottenere un panetto compatto [5]. Riponete di nuovo in ciotola, coprite con pellicola [6] e lasciate maturare per un'ora a temperatura ambiente, poi trasferitela in frigo per 12 ore. 
Trascorse le 12 ore riprendete la biga maturata [7], non preoccupatevi se non è cresciuta moltissimo. Trasferitela direttamente nella ciotola di una planetaria [8], aggiungete la farina 00 [9]
e la manitoba [10]. Unite anche il lievito di birra fresco, sempre sbriciolato [11] e lo zucchero [12]. 
Montate il gancio e fate partire la planetaria a velocità bassa. Aggiungete quindi lentamente e un po' alla volta le uova precedentemente sbattute [13], lasciate lavorare la macchina per alcuni minuti fino a che l'impasto non sarà incordato [14]. Solo a questo punto potrete aggiungere il burro. Il burro dovrà essere a temperatura ambiente e dovrete aggiungerne un pezzetto alla volta [15]. Lasciate che l'impasto assorba bene ogni pezzetto di burro prima di aggiungerne altro. Potete aiutarvi con due cucchiaini, sarà più facile inserire il burro nella planetaria. 
Impastate ancora fino a che l'impasto non sarà di nuovo incordato [16]. Stoppate la macchina e con un tarocco trasferite l'impasto su un piano da lavoro [17]. Date ora alcune pieghe all'impasto (slap&fold). Dovrete sollevarlo, sbatterlo sul piano allungandolo e ripiegandolo su se stesso [18]. 
Ripetete questa operazione alcune volte [19], fino a che vi accorgerete che l'impasto sarà più liscio e teso. Pirlate l'impasto [20] e trasferitelo in una ciotola, coprite con pellicola [21] e lasciate riposare per un'ora a 26-28°, poi trasferite in frigorifero per 12 ore. Se non disponete in casa di una temperatura così alta, scaldate dell'acqua in un pentolino, poi trasferitela alla base del vostro forno e sistemate dentro anche l'impasto del panettone. In questo modo si creerà una camera di lievitazione casalinga, molto efficace. 
Riprendete dal frigo il 1° impasto, lasciatelo ad una temperatura di 26-28° per 2 ore [22]. Nel frattempo prendete l'uvetta, prima sciacquatela bene e poi mettetela in ammollo [23], quando si sarà reidratata strizzatela bene [24] e tenetela da parte. 
Trasferite l'impasto lievitato nella ciotola della planetaria [25], aggiungete quindi la farina [26] e lo zucchero [27]. 
Versate anche le uova precendentemente sbattute [28], i tuorli [29], i semi di una bacca di vaniglia [30] 
e la scorza grattugiata del limone [31]. Montate il gancio e azionate la planetaria a velocità bassa. Mentre gira unite anche il sale [32]. Lasciate lavorare la macchina, ci vorranno alcuni minuti fino a che l'impasto sia ben incordato al gancio [33].
Adesso potete aggiungere il burro morbido, come fatto nel primo impasto, ricordatevi che è importante aggiungerne un pezzetto alla volta [34], aspettando che sia ben assorbito prima di aggiungerne ancora. Aiutatevi con due cucchiaini, sarà più semplice aggiungerlo. Lasciate lavorare la macchina, sempre a velocità bassa e nel frattempo occupatevi dei canditi. Trasferite l'arancia candita su un tagliere e tagliatela a cubetti, poi fate la stessa cosa con il cedro [35]. Non appena l'impasto sarà ben incordato [36], 
versate in planetaria i canditi [37] e l'uvetta [38]. Quindi fate ripartire la macchina, sempre a bassa velocità per far incorporare canditi e uvetta [39].
Bagnatevi le mani e staccate l'impasto dal gancio e con un tarocco trasferite l'impasto sul piano da lavoro [40]. Date all'impasto le pieghe slap&fold come nel primo impasto, sollevatelo e ripiegatelo su se stesso [41] [42], in questo modo diventerà più tenace. Se vi sembra appiccicoso e nervoso, lasciatelo riposare un paio di minuti.
Poi utilizzando il tarocco pirlatelo, in modo da ottenere una forma sferica [43] e trasferitelo in una ciotola [44]. Coprite con pellicola [45] e lasciatelo lievitare per altre 2 ore e mezza a 26-28°. 
Riprendete l'impasto lievitato [46]. Trasferitelo su un piano, realizzate una piega aiutandovi con il tarocco, sempre sollevando [47] e sbattendo sul piano. 
Pirlate poi l'impasto in modo da ottenere una forma sferica. Trasferitelo in uno stampo da panettone alto da 750 g [49] [50] e lasciate lievitare per altre 3 ore a 26-28°. Quando sarà arrivato a 2 cm dal bordo dello stampo [51], lasciatelo quindi una mezz'oretta all'aria fresca così che si formi una crosticina in superficie. 
Utilizzate quindi una lama affilata e realizzate una croce al centro del panettone [52]. Posizionate al centro della croce un pezzettino di burro [53] e cuocete in forno statico preriscaldato a 175° per 50 minuti. Sistemate il panettone nel ripiano più basso del forno e dopo 5 minuti posizionate nel ripiano più alto un'altra leccarda. In questo modo il panettone non si brucerà. A questo punto sfornatelo [54], 
e infilzatelo con due spiedi di acciaio lunghi [55]. Ribaltatelo mettendolo in equilibrio su due barattoli o due pentole della stessa altezza [56]. Lasciate quindi raffreddare per 6 ore, poi capovolgetelo [11]. Siete pronti per servire il vostro panettone [57]!