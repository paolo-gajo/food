Se i film di paura sono la vostra passione e le scene splatter vi suscitano grasse risate, abbiamo la ricetta giusta per una macabra serata all’insegna dell’horror: la mano di sfoglia insanguinata! Perfetta per la notte di Halloween, la mano di sfoglia insanguinata andrà ad arricchire il vostro buffet insieme a una serie di dolcetti spaventosi come i cervelli di pop corn o i cupcake killer. Una ricetta facile e veloce grazie all’utilizzo della pasta sfoglia già pronta, ma non adatta a un pubblico facilmente impressionabile perché quando la taglierete facendo colare il ripieno di confettura di lamponi l’effetto sarà davvero raccapricciante… voi siete abbastanza coraggiosi? Allora mettetevi subito all’opera per spaventare i vostri amici con la mano di sfoglia insanguinata: ad Halloween, per una volta, tutto è concesso!