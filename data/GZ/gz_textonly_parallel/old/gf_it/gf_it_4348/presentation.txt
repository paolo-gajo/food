Salsiccia e melanzane sono stati spesso i protagonisti indiscussi di ricette davvero importanti come il ragù in sfiziosi gnocchi, nel primo caso, e la mitica Norma, nel secondo. Stavolta perciò, in vena di indovinare un riuscito matrimonio d’amore, li abbiamo messi insieme in questa pasta melanzane e salsiccia. Un ricco e corposo condimento per un piatto di pasta che sembrerà ancora più goloso solo a vederlo! Provate a lasciarvi conquistare anche voi da questo connubio in cui melanzane al forno e salsiccia spadellata sono i protagonisti: ne resterete sicuramente ammaliati! Oggi prepariamo insieme la ricetta della pasta melanzane e salsiccia… buon pranzo a voi!