Per preparare i panini integrali con pinoli come prima cosa versate il lievito nell’acqua tiepida [1] e aggiungete lo zucchero [2]. Con un cucchiaino mescolate il tutto per far sciogliere lievito e zucchero. In una ciotola capiente, mettete la farina integrale e la farina 00 [3], con un cucchiaio mescolate le due farine fra loro. 
Versate nella ciotola l’acqua con il lievito sciolto [4] e con le mani iniziate ad impastare. Sempre impastando aggiungete il cucchiaio di olio [5] e per ultimo il sale [6]. 
Impastate ancora, poi trasferite l’impasto sul tavolo e continuate qui ad impastare fino ad avere una bella palla di impasto elastica ed omogenea [8]. Mettete l’impasto ottenuto in una ciotola infarinata, coprite con un panno umido [9] e lasciate lievitare per circa 2 ore, l’impasto deve raddoppiare di volume. 
Una volta lievitato, riprendete l’impasto [10], dividetelo in 8 pezzi da 50 g [11]. Con le mani lavorate ogni pezzo di impasto, ricavando un bigolo [12], 
schiacchiatelo con le dita [13] e mettete sopra i pinoli [14]. Arrotolate [15] 
in modo da formare delle chiocciole di pane [16]. Ripetete l'operazione per tutti i pezzi e man mano trasferiteli su una teglia da forno rivestita all’interno con carta da forno [17]. Coprite con un panno [18] e lasciate lievitare i panini per un’altra mezzora.
Levate il panno [19] e cuocete i panini in forno statico preriscaldato a 180° per circa 15 minuti. Levate i panini dal forno quando saranno belli gonfi, dorati e croccanti fuori [20]. Fate freddare i panini e poi gustateli [21].