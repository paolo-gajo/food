Per preparare i ravioli alle melanzane iniziate preparando il ripieno. Lavate bene la melanzana, spuntatela [1] e tagliatela a cubetti [2]. Rosolate lo spicchio d'aglio tagliato a pezzi (oppure, se preferite toglierlo, intero) nell’olio extravergine di oliva [3].
Unite le melanzane [4] e fate insaporire a fiamma vivace per qualche minuto. Regolate di sale [5] e proseguite la cottura fino a quando le melanzane saranno molto morbide, rigirandole spesso per evitare che si brucino. A questo punto spostatevi dal fuoco e schiacciate le melanzane con una forchetta, fino a ridurle in purea [6]. 
In una ciotola mettete la ricotta, il Grana [7] e il pepe nero. Mescolate con un cucchiaio [8] e unite le melanzane [9].
Mescolate ancora per amalgamare gli ingredienti [10]. Mettete il ripieno in un sac-à-poche [11] e conservatelo in frigorifero fino al momento di utilizzarlo. Passate alla preparazione del condimento. Lavate e tagliate a pezzettini i pomodorini [12]. 
Fate rosolare lo spicchio di aglio insieme all’olio extravergine di oliva; aggiungete i pomodorini [13] e fate insaporire a fiamma vivace per un paio di minuti. Regolate di sale, aggiungete un rametto di rosmarino [14] e cuocete a fuoco basso per 10 minuti [15].
Preparate ora i ravioli. Versate la farina a fontana su una spianatoia, aggiungete le uova e il sale fino [16]. Sbattete leggermente con una forchetta, poi versate l’olio extravergine di oliva [18].
Lavorate con le mani [19] fino ad ottenere un impasto liscio ed omogeneo [20]. Per comodità tagliate la pasta in porzioni più piccole, sarà più facile da lavorare [21]. 
Passate alla formazione dei ravioli: infarinate la spianatoia con un po' di semola e stendete l’impasto con il mattarello, fino ad ottenere una sfoglia sottilissima [22]. Ricavate delle strisce di sfoglia larghe circa 8 centimetri. Prendete il ripieno dei ravioli dal frigorifero; spremete dei mucchietti di ripieno su una delle due sfoglie di pasta, distanziandoli gli uni dagli altri [23]. Ricoprite con un'altra striscia di sfoglia [24].
Premete leggermente intorno al ripieno per far aderire le due sfoglie e per far uscire l’aria in eccesso, evitando così che i ravioli si aprano durante la cottura [25]. Coppate i ravioli con uno stampino del diametro di 6 centimetri [26]. Continuate fino ad esaurire tutti gli ingredienti [27]. 
Cuocete i ravioli in abbondante acqua salata per circa 5 minuti [28]. Scolateli, trasferiteli in un piatto [29] e conditeli con il sugo di pomodoro e rosmarino [30]. Decorate il piatto con qualche aghetto di rosmarino [30] e servite subito i vostri ravioli alle melanzane! 