Per preparare i muffin ai peperoni come prima cosa lavate i peperoni, poi pelateli [1] e spuntateli [2]. Tagliate il peperone a metà e privatelo dei filamenti e dei semi interni [3]; 
tagliatelo prima a listarelle e poi a piccoli cubetti [4]. Trasferiteli in padella [5] e saltateli dolcemente senza aggiungere grassi per circa 4 minuti [6]. Tenete da parte e lasciate intiepidire. 
Nel frattempo scolate i filetti di acciughe quindi tritateli molto finemente [7], sciacquate i capperi sotto acqua corrente, più volte per dissalarli; asciugateli e tritate anch'essi finemente [8]. Riducete a cubetti anche la provola [9]. Tenete da parte anche questi ingredienti e passate a realizzare l'impasto. 
Rompete le uova in una ciotola e aggiungete il latte [10]. Lavorate il composto con uno sbattitore per 2-3 minuti a velocità media [11] poi, continuando a sbattere, aggiungete anche l'olio [12]. Regolate di sale e di pepe. 
Non appena avrete ottenuto un composto ben montato setacciate la farina direttamente all'interno della ciotola [13] e incorporatela con le fruste a velocità moderata [14]. Unite anche il lievito istantaneo [15] 
e il Parmigiano grattugiato [16]. Aggiungete poi i capperi tritati (17-18), 
i peperoni [19], le acciughe [20] e i cubetti di provola [21]. 
Mescolate con un mestolo di legno per amalgamare gli ingredienti [22]. Ungete con l'olio uno stampo per muffin da 12 [23] e riempite le varie porzioni con un cucchiaio e mezzo di impasto [24]. 
A questo punto [25] cuocete in forno statico preriscaldato a 180° nel ripiano più basso per circa 35 minuti. Quando saranno ben dorati, sfornateli [26]. Poi lasciate intiepidire prima di sformare i vostri muffin ai peperoni [27]! 