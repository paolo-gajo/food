Il tacchino tonnè è una versione rivisitata, più economica e più leggera, del classico vitello tonnato, ma altrettanto saporita!Anche in questa preparazione la carne viene fatta cuocere a fuoco dolce insieme ad aromi e spezie affinché si insaporisca, quindi viene servita fredda, tagliata a fette e accompagnata da una deliziosa salsina tonnata, che rende questa ricetta davvero gustosa e perfetta per essere servita sia come antipasto, sia come secondo piatto. Per chi ama i sapori più decisi è possibile cospargere con dell’aceto balsamico le fette di tacchino tonnè, prima di irrorarle con la salsa.