Per preparare le cotolette di pollo al forno sistemate le fettine in una ciotola capiente, aggiungete il latte [1], coprite con pellicola e lasciate in ammollo per circa 30 minuti [2]. Potete lasciarlo a temperatura ambiente, o conservarlo in frigo se dovesse fare troppo caldo. Questo passaggio servirà a rendere le cotolette morbidissime. Nel frattempo tagliate il pane a cubottii [3]. 
Trasferiteli all’interno di un mixer [4] e frullate alla massima velocità, ottenendo un pangrattato grossolano e rustico. Trasferitelo in una ciotola capiente [5]. Prelevate una fettina di petto di pollo, scolando il latte in eccesso e passatela nella farina da entrambi i lati [6].
Ripetete la stessa operazione per tutte le altre e man mano trasferitele in un piatto [7]. Rompete le uova in un'altra ciotola, sbattetele leggermente [7], e aggiungete il sale [9]. 
Sbattete ancora sino a che non sarà ben assorbito [10]. Prendete una fetta di petto di pollo infarinata e passatela nell'uovo da entrambi i lati [11], poi scolate l'eccesso di uova e trasferitela nella ciotola con il pan grattato [12]. 
Impanate entrambi i lati, pressando con le mani [13] per far ben aderire il pane [14]. Trasferite su una leccarda rivestita con carta forno e proseguite così per le altre. Aggiungete un pizzico di sale [15]. 
Irroratele con un giro d'olio [16] e cuocete in forno statico preriscaldato a 200°C per circa 25-30 minuti, nel ripiano medio-basso. Il tempo di cottura può variare a seconda del proprio forno e della grandezza delle cotolette. Una volta cotte e ben dorate, sfornatele [17]. Sistemate in un piatto da portata con delle foglie di insalata e delle fettine di limone [18], poi servitele subito. 