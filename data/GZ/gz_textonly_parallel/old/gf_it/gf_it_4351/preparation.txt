Per preparare la pasta al pesto di rucola e limone con pomodorini confit per prima cosa occupatevi di quest'ultimi. Lavateli, tagliateli a metà [1] e disponeteli su una leccarda foderata con carta forno, posizionandoli con la parte tagliata rivolta verso di voi. Regolate di sale e spargete con lo zucchero [3];
poi irrorateli con dell'olio extravergine d'oliva [4] e cuocete in forno ventilato preriscaldato a 120° per circa 2 ore. Non appena i pomodorini saranno cotti e appassiti sfornateli [5]; cuocete la pasta in abbondante acqua bollente, salata a piacere [6]. Poi scolatela, trasferitela all'interno di una ciotola, conditela con un filo d'olio e lasciatela raffreddare. 
Poi trasferite le mandorle a lamella in una teglia [7] e tostatele in forno statico a 200° per pochi minuti fino a che non saranno ben dorate [8]. Nel frattempo occupatevi di preparare il pesto. Trasferite la rucola nel bicchiere di un mixer e aggiungete il parmigiano [9].
Poi unite anche i pinoli [10], un pizzico di sale e il succo del limone [11]. Quindi frullate il tutto a più riprese aggiungendo l'olio a filo poco per volta [12]. 
Otterrete così il vostro pesto [13] con cui potrete condire le farfalle [14]. Impiattate e guarnite ciascun piatto con i pomodorini confit [15], 
le scaglie di mandorle [16] e un pò di buccia di limone [17]. La pasta con pesto di rucola e limone con pomodorini confit è pronta da gustare [18]. 