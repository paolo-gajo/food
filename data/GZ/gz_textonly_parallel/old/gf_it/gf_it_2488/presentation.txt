Chi non conosce la panna cotta? La regina dei dessert al cucchiaio, deliziosa e di semplice realizzazione, il dolce ideale da presentare a fine pasto per chiudere una cena in modo elegante e raffinato. Ne esistono tante varianti gustose e colorate : al cioccolato, al caffè, al cocco, ai lamponi ed esiste anche la versione senza colla di pesce se preferite. Quella che vi presentiamo in questa ricetta è la panna cotta alle mandorle, realizzata con latte di mandorla, accompagnata da una crema al caffè che stempera la dolcezza del latte di mandorle, un gusto unico tutto da scoprire!