Per realizzare le tortine di mele in sfoglia per prima cosa iniziate a grattugiare la scorza di un'arancia [1] e tenete da parte; quindi spremetene il succo [2] e versatelo sull'uvetta (già sciacquata sotto acqua corrente) raccolta in una ciotolina, filtrandolo con un colino [3].
Lasciatela in ammollo l’uvetta nel succo d’arancia [4] mentre proseguite la preparazione. In una padella versate il burro e fatelo sciogliere a fuoco bassissimo; una volta fuso aggiungete il pangrattato [5] e fatelo tostare alcuni minuti, mescolando spesso con un cucchiaio di legno. Dopodiché spegnete il fuoco e tenete da parte [6].
Lavate e asciugate le mele, tagliatelein qu arti e togliete il torsolo [7], poi senza sbucciarle ricavate da ciascun quarto delle fettinedi circa 4 mm di spessore nel senso della larghezza [8]. In un'altra padella dai bordi alti versate lo zucchero, e aggiungete l'uvetta con tutto il succo di ammollo [9].
Aromatizzate con la scorza di arancia grattugiata in precedenza [10] e la cannella in polvere, versate le fettine di mele [11] e i pinoli [12], fate saltare il tutto a fuoco medio per qualche minuto, mescolando di tanto in tanto.
Fate insaporire e caramellare le mele per 8-10 minuti circa, poi unite nella padella con le mele anche il pangrattato tostato [13] quindi spegnete il fuoco [14]. A questo punto stendete leggermente la pasta sfoglia con il mattarello [15].
Ritagliate 7 dischi con un coppapasta dentellato, del diametro di 11 cm [16]. Prendete degli stampini da crostatine del diametro di 8,5 cm con un bordo alto 2 cm, adagiate i dischi di sfoglia in ciascuno stampo (17-18) facendo aderire bene il fondo e il bordo.
Riempite le tortine con il ripieno delle mele ormai tiepido [19] adagiatele su una leccarda da forno [20] e infornate per 25 minuti in forno statico già caldo a 180°. Intanto occupatevi della crema inglese che sarà di accompagnamento alle vostre tortine: versate lo zucchero nella ciotola con i tuorli e mescolate con una spatola [21],
coprite con pellicola trasparente [22] e lasciateli a temperatura ambiente, e poi incidete il baccello di vaniglia per il senso della lunghezza e raschiate i semini interni con il dorso della lama. In un pentolino versate il latte e aggiunge i semi insieme al baccello inciso [23], accendete la fiamma e riscaldate fino a sfiorare il bollore. Quando il latte sarà ben caldo, versate filtrandolo nella ciotola con il composto di uova e zucchero [24],
mescolate per bene e poi riversate nuovamente il tutto nel pentolino [25]. Cuocete la crema a fuoco dolce e mescolate di continuo fino a portarla a 82° [26] (per accertarsi della temperatura è indispensabile l’uso di un termometro da pasticceria) e infine, una volta pronta la crema, filtrate il composto in una ciotola posta su un'altra ciotola piena di ghiaccio [27];
Mescolate con una spatola fino a completo raffreddamento [28]: questa operazione servirà ad abbassare velocemente la temperatura della crema senza perderne le caratteristiche di gusto, colore e consistenza. Terminata la cottura, sfornate le tortine di mele in sfoglia (29 ) e accompagnatele con la crema inglese oramai fredda e qualche fogliolina di menta fresca [30]!