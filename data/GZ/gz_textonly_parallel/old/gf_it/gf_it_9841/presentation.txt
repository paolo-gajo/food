Non ci stancheremo mai di proporvi un intramontabile dolce a base di mele: con questi frutti dalla polpa soda e zuccherina si realizzano delizie dal gusto avvolgente e rustico come le tortine di mele in sfoglia che vi presentiamo qui! Un involucro friabile che racchiude un sapiente mix di aromi speziati e consistenze contrastanti che vi conquisteranno al primo morso! E per rendere anche più invitanti questi dolcetti non abbiamo resisto alla tentazione di accompagnarli con un evergreen delle salse: la crema inglese. Servite le tortine di mele in sfoglia a fine pasto o gustatele come golosa merenda, in entrambi i casi il successo è assicurato!