Per preparare le pallotte cacio e ova come prima cosa preparate la passata. In un tegame versate un filo d'olio, aggiungete uno spicchio d'aglio [1] e lasciatelo imbiondire per un paio di minuti a fiamma bassa. Aggiungete quindi la passata [2], mescolate [3] e lasciate cuocere per una ventina di minuti, sempre a fiamma bassa e mescolando di tanto in tanto. 
Nel frattempo preparate l'impasto delle pallotte cacio e ova. Come prima cosa tritate il prezzemolo [5], poi tagliate la mollica di pane raffermo [4]. Trasferite quindi in un mixer [6] e frullate fino ad ottenere delle briciole. 
Trasferite le briciole di pane in una ciotola [7], aggiungete il Pecorino grattugiato [8] e le uova [9]. 
Unite anche il prezzemolo [10], il pepe [11] e il sale [12].
Lavorate energicamente con le mani per qualche minuto, sino a che non avrete ottenuto un composto omogeneo [13]. Formate le polpette, prelevando una porzione di impasto e appallottolatelo tra le mani [14]. In tutto ne otterrete 15 [15]. 
Scaldate abbondante olio di semi, fino a raggiungere la temperatura di 160-170°. Immergete pochi pezzi alla volta [16] e cuocete per un paio di minuti, fino a che non sarano ben dorate. Scolatele [17] e trasferitele in un vassoio con carta da cucina [18]. 
A questo punto anche la salsa sarà cotta, aggiungete le polpettine all'interno [19], lasciate cuocere ancora una decina di minuti e spegnete il fuoco. Aggiungete delle foglioline di basilico, togliete l'aglio [20] e servite le vostre pallotte cacio e ova [21]! 