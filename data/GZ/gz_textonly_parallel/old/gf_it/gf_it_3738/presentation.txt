Lo strudel lasagna è un simpatico ed originale antipasto che combina il gusto saporito del ragù, farcitura tipica della lasagna, ad una sfoglia di pane arrotolata in modo da sembrare uno strudel. Le più classiche delle preparazioni si sono unite per creare una pietanza accattivante nell’aspetto e dal sapore irresistibile: il pane, il ragù e la besciamella. Stendete la pasta per il pane in una sfoglia che farà da involucro, farcitela con un cremoso ragù insaporito con la besciamella, arrotolate lo strudel e infornate.Il risultato sarà un primo piatto ricco da proporre in alternativa alle solite lasagne della domenica oppure da offrire come antipasto ad una cena buffet, i vostri ospiti chiederanno il bis!