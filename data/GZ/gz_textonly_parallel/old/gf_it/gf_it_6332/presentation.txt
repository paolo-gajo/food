C’è chi gli amaretti li utilizza per fare dolci classici come il bonet piemontese oppure a base di frutta, come le torta con cioccolato e albicocche. C'è chi li usa per le crostate, come quella agli amaretti e cioccolato, o in deliziose farciture per la pasta fresca: a Mantova si preparano i famosi (e buonissimi!) tortelli di zucca. Perciò alla fine siamo arrivati ad una conclusione e ci siamo chiesti: ma che sapore avrà una torta agli amaretti? Questi biscottini così fragranti e profumati infatti sono i protagonisti indiscussi di questo dolce. È perfetto per fare la merenda avanti ad una buona tazza di tè o per iniziare la giornata con l’energia delle mandorle. E vi diciamo di più: è stato il momento più goloso della giornata quando ci siamo seduti intorno al tavolo e sperimentato la bontà di questo dolce. Abbiamo pensato perciò di condividere con voi la nostra torta agli amaretti, fateci sapere che ne pensate!