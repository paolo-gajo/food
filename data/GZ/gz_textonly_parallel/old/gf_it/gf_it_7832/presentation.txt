Voglia di un piatto tradizionale da rendere più sfizioso? Potete provare le lasagne vegetariane cupcake! Oltre alla variante di verdure che sostituisce il più classico ragù alla bolognese, le lasagne vengono servite in monoporzione. Ritagliando la pasta all'uovo in quadrati e ricavando anche dei dischi di pasta, potrete formare dei graziosi cupcake da cuocere proprio nel tipico stampo dei muffin! All'interno di ciascuna lasagna di verdure cupcake una vellutata besciamella fatta in casa, e tante verdure stufate in padella.Con questa ricetta servire le lasagne vegetariane sarà più divertente e sfizioso, con tanti pirottini colorati che accenderanno la vostra tavola anche nelle feste! E per continuare a stupire i vostri ospiti, potete preparare insieme anche la variante al ragù di salsiccia delle lasagne cupcake!