La frittata con pesto e pomodori è un piatto unico molto profumato e originale. Per portare in tavola le uova in maniera saporita e sfiziosa si unisce il pesto alla genovese appena fatto. I pomodori ramati, poi, con la loro polpa carnosa e il gusto ricco danno anche una nota di colore e freschezza a questa frittata che viene cotta in forno in modo da essere più leggera e digeribile.Potrete servire la frittata con pesto e pomodori a spicchi o cubetti per una cena informale come secondo piatto e sorprendere tutti con una frittata trasformata in un piatto dal gusto raffinato.Se volete optare per un gusto ancora più spiccato e saporito potete anche preparare la frittata con del pesto di rucola!