Gli asparagi sono i grandi protagonisti della stagione primaverile, grandi alleati di paste, risotti e sfiziosi antipasti come i rotolini o perché no, per secondo, insieme ai tranci di salmone. Se vi state domandando cosa manca all'appello ve lo suggeriamo noi: una bella schiacciata integrale con asparagi e Grana! Un modo alternativo alla classica schiacciata toscana e sicuramente sfizioso per portare a tavola questi bastoncini dal sapore così piacevole, particolare e che ben si sposa con il formaggi. Provate anche voi la nostra schiacciata integrale con asparagi e Grana, ne resterete sicuramente sorpresi e magari apprezzerete anche la versione con le patate per un mix golosissimo!