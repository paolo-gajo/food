Il sugo (o salsa) di pomodoro fresco al basilico è il condimento mediterraneo per eccellenza, semplice e gustoso, ancor di più se fatto nel periodo di luglio-agosto, quando i pomodori sono saporiti e profumati e vengono preprarate le migliori conserve per l'inverno.Per preparare il sugo di pomodoro fresco potete comprare dei pomodori ramati a grappolo, oppure dei perini tipo San Marzano.Ricordatevi di scegliere dei pomodori freschissimi, maturi ma sodi e privi di macchie. Una volta pronto, gustate il vostro sugo di pomodoro per condire la pasta, per realizzare dei gustosi secondi di carne o pesce in umido oppure dei contorni appetitosi come i ceci al pomodoro.