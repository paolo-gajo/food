Polpo e patate, un binomio vincente rivisitato in maniera sfiziosa per l'aperitivo: crocchette di polpo su crema di patate allo zafferano. Tutto il gusto di un croccante bocconcino che racchiude le tenere carni del polpo aromatizzato alla paprika da servire con una golosa crema di patate, vivacizzata dallo zafferano. Sentirete che bontà questa ricetta, perfetta da condividere con i vostri amici amanti dei sapori di mare conditi in maniera sfiziosa e originale!