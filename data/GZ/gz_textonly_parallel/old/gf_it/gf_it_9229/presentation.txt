Per la notte di Halloween si veste da cheesecake, oppure si tuffa in morbidi muffin. Anche questo cake di zucca sarà il dolce perfetto per impiegare la zucca in cucina nella maniera più golosa! Prima di utilizzarla nell'impasto, senza burro, la zucca viene fatta cuocere in forno e aromatizzata con un rametto di rosmarino. Un pizzico di cannella renderà il cake di zucca ancora più particolare e raffinato, mentre l'aggiunta di granella di nocciole si sposa perfettamente con la sua scioglievolezza. Il risultato è una torta dalla consistenza cremosa, ideale per la colazione o per la merenda!