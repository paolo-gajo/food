Siete alla ricerca di un dolce raffinato ma dal gusto delicato e fresco? La torta all’arancia con crema allo yogurt è il dessert che cercavate, ispirato alla classica torta all'arancia casalinga.Un soffice pan di spagna profumato con la scorza d’arancia, leggero e genuino perché realizzato con lo yogurt bianco e con olio di semi in sostituzione al burro. Per rendere ancora più golosa questa torta abbiamo preparato una crema per la farcitura e la ricopertura a base di yogurt e panna aromatizzata con i semi di vaniglia che conferiscono l’inteso aroma dolce, tipico di questi baccelli. Per finire una graziosa guarnizione con arance candite che dà un tocco raffinato a questo dolce. Non aspettate un’occasione speciale per realizzare questa prelibatezza, gustatela come dessert a fine pasto o semplicemente a merenda per concedervi una pausa golosa!