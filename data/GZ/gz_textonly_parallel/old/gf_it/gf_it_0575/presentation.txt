Voglia di un piatto rustico in grado di riunire tutta la famiglia? Questa volta vi proponiamo il coniglio al forno! Una delle carni più prelibate, sicuramente molto magra ma allo stesso tempo tenera e succosa, se cotta nella maniera giusta, viene accompagnata con gentilezza dalle patate leggermente rosolate che donano una nota di colore e rendono il tutto più appetitoso! Il profumo intenso degli aromi mediterranei si sprigiona durante la cottura, siamo sicuri che il vostro coniglio al forno farà venire appetito a tutti! Al posto del tipico coniglio all'ischitana potete realizzate anche voi il coniglio al forno, una delle ricette più classiche, che vi permetterà di non trascorrere troppo tempo ai fornelli, in modo da poter chiacchierare liberamente con i vostri ospiti e trascorrere una piacevole serata!