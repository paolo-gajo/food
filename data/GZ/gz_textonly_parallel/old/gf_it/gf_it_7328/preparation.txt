Per preparare la pizza con bicarbonato setacciate la farina e il bicarbonato in una ciotola capiente [1], poi aggiungete l’olio [2] e cominciate a mescolare [3].
Sciogliete il sale in poca acqua presa dalla dose totale [4], poi versate il composto nella ciotola [5] e continuate a mescolare, unendo gradualmente anche il resto dell’acqua [6].
Impastate il composto con le mani fino a quando la farina avrà assorbito tutta l’acqua [7], poi trasferitevi sul piano di lavoro leggermente infarinato e continuate a lavorare per 10-12 minuti [8]; dovrete ottenere un impasto liscio e omogeneo. Mettete l’impasto in una ciotola oleata [9], coprite con un canovaccio e lasciate riposare a temperatura ambiente per un’ora.
Trascorso il tempo di riposo riprendete l’impasto e allargatelo delicatamente con le mani fino a formare un disco del diametro di circa 26 cm [10]. Oliate una teglia della stessa dimensione [11] e adagiate sopra l’impasto [12].
Ora mescola in una ciotola 300 g di passata di pomodoro con sale, olio e origano [13]. Distribuite la salsa di pomodoro sulla pizza [14] e condite con un altro filo d’olio [15]. Cuocete la base in forno statico preriscaldato a 190° per 10 minuti.
Nel frattempo tagliate la mozzarella fiordilatte a fette [16]. Sfornate la base e aggiungete la mozzarella [17], poi infornate ancora per 10-15 minuti o finché il formaggio si sarà sciolto. Una volta cotta, guarnite con basilico fresco e servite subito la vostra pizza con bicarbonato [18]!