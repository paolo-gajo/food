Per preparare le caramelle con pistacchi bresaola e robiola innanzitutto preparate la pasta brisè. In una terrina, o nella ciotola della planetaria, mettete la farina. Aggiungete il burro a cubetti [1] e unite l’acqua poco alla volta [2]. Sia il burro che l’acqua dovranno essere ben freddi. Lavorate la pasta brisèe velocemente fino ad ottenere un impasto omogeneo [3].
Formate un panetto [4] e fatelo riposare i in frigorifero per 30 minuti. Trascorso il tempo di riposo, prendete il panetto, spolverizzate il piano di lavoro con un po’ di farina e stendete la pasta brisè con il matterello [5] ottenendo una sfoglia sottile [6].
Con una rotella rifinite i bordi della sfoglia [7] dandogli una forma pressoché rettangolare. Ritagliatela poi formando dei rettangoli di dimensione 10x12 cm. Con queste dosi otterrete 12 caramelle [8]. Ora prendete ciascun rettangolo [9]
e adagiate sopra una fetta di bresaola [10]. Spalmate la robiola [11] e aggiungete i pistacchi sgusciati [12].
Ripiegate verso il centro i bordi superiori [13] e inferiori [14]. Stringete le estremità (15-16)
Così da formare le caramelle [17]. Spennellate la superficie con un uovo sbattuto [18].
Adagiate le caramelle su una leccarda rivestita con carta forno, cospargetele la granella di pistacchi [19] e cuocete in forno statico a 180° per circa 20 minuti fino a doratura [20]. A cottura ultimata sfornate le vostre caramelle e lasciatele intiepidire prima di gustarle [21].