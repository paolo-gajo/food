Amici a sorpresa hanno bussato a casa vostra? E’ l’occasione perfetta per organizzare un aperitivo last minute! Due chiacchiere in compagnia sorseggiando una bibita fresca e gustando qualche stuzzichino sfizioso. Invece dei soliti salatini potrete offrire ai vostri ospiti inattesi un appetitoso finger food facile e veloce come i nostri bocconcini di mozzarella e sardine. In un solo morso avrete la freschezza della mozzarella, la dolcezza delle patate dolci e il sapore unico delle sardine. Con un appetizer così, siamo certi che i vostri amici torneranno presto a trovarvi!