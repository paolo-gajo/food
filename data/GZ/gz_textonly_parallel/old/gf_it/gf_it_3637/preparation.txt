Per realizzare il flan di peperoni e porri per prima cosa rompete le uova all'interno di una scodella abbastanza ampia, versate il latte intero [1], e mescolate con una frusta pochi istanti per miscelare, insaporite poi con il Grana Padano DOP grattugiato [3] ,
una presa di sale e una spolverata di pepe [4]. Amalgamate il tutto con una frusta a mano [5] e tenete da parte. Prendete il porro, eliminate la parte verde. Incidete nel senso della lunghezza ed eliminate la parte esterna più coriacea. Tagliate il porro a rondelle piuttosto fini [6]; ne serviranno 60 grammi. 
Ora lavate il peperone giallo e togliete il picciolo [7]. Dividetelo a metà ed estraete le lamelle bianche e i semi [8]. Tagliate il peperone prima a listarelle e poi a dadini piuttosto piccoli [9]; ne serviranno 90 grammi. 
Fate lo stesso anche con il peperone rosso [10]; anche in questo caso ne serviranno 90 gr. Scaldate un filo di olio in una padella antiaderente aggiungete il porro [11] e i dadini di peperoni [12].
Salate [13] e lasciate stufare per 10 minuti a fuoco vivo, mescolando spesso, dovranno risultare morbidi [14]. Imburrate e infarinate con cura 10 stampini di alluminio monoporzione della capacità di 125 ml [15].
Distribuite equamente, sul fondo degli stampini, i peperoni e il porro. Dovrete metterne circa 2 cucchiai per ogni monoporzione [16]. Versate all'interno il composto di uova, fino a riempire ¾ degli stampini [17]. Posizionate gli stampini sopra ad una gratella da forno [18] e cuocete nel forno statico preriscaldato a 180° per 25 minuti.
Una volta pronti, sfornateli [19] e lasciateli raffreddare 10 minuti, prima di estrarli dallo stampo. Preparate intanto la crema al formaggio: tagliate a dadini la provola [20] scaldate il latte in una casseruola [21]
e aggiungete la provola tagliata a dadini [22]. Quando il formaggio comincia a sciogliersi, aggiungete 1 cucchiaio di amido di mais [23] e mescolate con una frusta a mano, fino ad ottenere una salsa morbida e omogenea [24].
Adagiate su ogni piattino da portata, 2 cucchiai di crema al formaggio [25] e sopra il flan ai peperoni e porri [26]. Decorate con qualche rondella di porro e con delle foglioline di timo [27].