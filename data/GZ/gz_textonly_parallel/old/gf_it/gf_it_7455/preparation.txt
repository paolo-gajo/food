Per preparare i rotolini di zucchine con crudo e robiola come prima cosa lavate le zucchine. Poi spuntatele da entrambi i lati [1] e utilizzando una mandolina, o un coltello ricavate 12 fette spesse 2-3 mm [2]. Ungete una griglia e scaldatela; adagiate poi le fettine di zucchine [3] e cuocete per circa 5 minuti. 
Poi giratele e proseguite la cottura anche dall'altro lato [4]. Trasferite poi le zucchine grigliate in un vassoio [5] e tenetele da parte per un momento. Trasferite la robiola in una ciotola e schiacciatela leggermente con una forchetta [6]. 
Condite con sale, pepe [7] e l'erba cipollina tritata [8]. Stendete le zucchine su un tagliere e cospargete l'intera superficie con il formaggio [9]. 
Aggiungete una fettina di prosciutto [10], arrotolate [11] e servite i vostri rotolini di zucchine con crudo e robiola [12]. 