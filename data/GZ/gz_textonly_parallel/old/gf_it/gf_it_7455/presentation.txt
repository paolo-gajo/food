Quando arriva l'estate si ha sempre più la voglia di piatti freschi e leggeri... qualcosa di appetitoso che sappia conquistare il palato con dei sapori semplici! E qual è il periodo migliore per utilizzare le zucchine se non questo? Oggi vi proponiamo una ricetta facile e veloce con questo ingrediente di stagione che piace proprio a tutti! I rotolini di zucchine con robiola e prosciutto crudo sono degli allegri e vivaci stuzzichini, perfetti da servire come antipasto e ottimi per accompagnare l’aperitivo. Un rotolino bello da vedere tanto quanto buono da gustare! E quando vi tornerà la voglia di accendere il forno, ricordatevi di provare la variante di mare con i gamberi o in alternativa provate quella fritta!