Le mele da sempre sono protagoniste indiscusse dei dolci casalinghi, come la nostra torta di mele, golosa, soffice e aromatica, è il miglior comfort food che si possa desiderare! Del resto chi l’ha provata sa bene quanto sia rassicurante una torta di mele fatta in casa, con la sua semplice dolcezza, la sua morbida consistenza e il suo inconfondibile profumo. Intramontabili sapori che rievocano ricordi di famiglia, ciascuno con la propria ricetta da custodire gelosamente come il più prezioso dei tesori. Qui vi riveliamo la nostra versione della torta di mele, perfetta per concedersi una coccola golosa insieme ai propri cari. Ma le varianti sono tante: da quella a raggi a quella light, senza burro o con mascarpone!