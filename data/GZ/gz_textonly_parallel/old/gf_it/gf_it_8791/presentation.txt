Se siete di corsa come Bolt e non avete tempo di realizzare la classica base dello strudel, vi diamo uno spunto. Uno strudel di pere e cioccolato, super veloce: una variante dolcissima del tradizionale alle mele che prevede il più che assodato e goloso binomio di pere e cioccolato. L'aggiunta di spezie come cannella e zenzero impreziosiscono ancora di più questo dolce perfetto come fine pasto o per una merenda. Anche se si tratta di un dolce molto veloce, nulla è lasciato al caso: la decorazione intrecciata renderà il vostro strudel di pere e cioccolato scenografico: una meraviglia per occhi e palato.Provate anche il nostro strudel di mele con pasta frolla e il nostro strudel alle pesche! 