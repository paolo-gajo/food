Per preparare il semolino dolce versate il latte in un pentolino [1], aromatizzate con la scorza di un limone [2] e lo zucchero. Fate sciogliere lo zucchero, quando il latte bolle togliete la scorza di limone [3]. 
Versate a filo il semolino e con una frusta mescolate [4]. Sostituite la frusta con una marisa e continuate a cuocere per circa 20 minuti a fuoco dolce finchè non si sarà ben rassodato [5]. Ungete con olio di semi un vassoio da 40 x 30 cm [6].
Versate il semolino [7] e livellate bene con una spatola per distribuirlo in modo omogeneo [8], coprite con pellicola e lasciate raffreddare a temperatura ambiente, poi trasferite in frigo a rassodare [9] per 8 ore o tutta la notte.
Rovesciate il semolino su un tagliere [10] [11]. Ritagliate con un coltello a lama liscia delle strisce oblique larghe coirca 3-4 cm [12]. 
Poi ritagliate delle strisce in verticale, sempre larghe 3-4 cm [13] così da creare delle losanghe, otterrete circa 40 pezzi. Sbattete le uova in una ciotola [14]. Ora passate i rombi prima nell'uovo [15].
poi nel pangrattato [16] e adagiate su un vassoio [17]. Scaldate l'olio di semi in un pentolino, quando avrà raggiunto i 170° immergete le losanghe [18]
friggete poco per volta nell' olio caldo fino a doratura, basteranno pochi minuti [19]. Scolate su carta assorbente da cucina [20]. Servite il semolino dolce con dello zucchero a velo e gustatelo subito [21]!