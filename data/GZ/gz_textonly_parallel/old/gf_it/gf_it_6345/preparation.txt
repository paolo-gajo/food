Lavate e spuntate le zucchine [1], poi grattugiatele con una grattugia a fori larghi [2]. Raccoglietele in una ciotola e aggiungete un uovo [3].
Proseguite salando [4] e pepando, versate anche la fecola di patate, il parmigiano [5] e una manciata di foglie di basilico spezzettate [6].
Mescolate il composto [7], poi formate delle schiacciatine tonde da 12-15 cm di diametro schiacciando il composto su teglie coperte di carta forno e unte con poco olio (8-9). Con queste dosi otterrete 9 pizzette. Cuocetele in forno statico preriscaldato a 180° per circa 8 minuti.
Preparate ora i condimenti: in una ciotola versate la passata di pomodoro, conditela con olio e sale [10] e mescolate. Lavate le verdure e poi tagliate a rondelle le zucchine [11] e a fettine le melanzane [12].
Eliminate i semini e i filamenti interni del peperone e tagliatelo a listarelle [13]. Scaldate una griglia e quando sarà ben calda adagiate le verdure [14] e grigliatele per qualche minuto, finché non compariranno le tipiche striature [15].
Tagliate a pezzetti la mozzarella [16] e scolatela attraverso un colino [17]. Ora lavate e tagliate a spicchi i pomodorini [18].
Mondate e affettate sottilmente la cipolla rossa [19]. Per finire tagliate a fette molto sottili anche la scamorza [20]. Riprendete le pizzette di zucchine precotte, conditene 3 solo con la passata di pomodoro, altre 3 invece con la passata di pomodoro, la mozzarella [21]
e i pomodorini [22]. Infine condite le ultime 3 con la scamorza [23], le cipolle e le olive [24].
Salate e pepate [25] e cuocete in forno preriscaldato a 180° per 15 minuti, più altri due minuti di grill. Sfornate le pizzette e farcite solo quelle con la passata con le verdure grigliate precedentemente [26]. Profumate con del basilico fresco e condite con un filo d’olio di oliva. Le pizzette di zucchine sono pronte per essere gustate [27]!