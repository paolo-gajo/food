Per preparare i pancake salati al pomodoro e basilico, iniziate a dividere i tuorli dagli albumi. Nella ciotolina con i tuorli versate il burro fuso fatto intiepidire [1]. Mescolate con la frusta [2] poi aggiungete il latte a temperatura ambiente a filo [3] e continuate a mescolare con la frusta.
In una ciotolina a parte aggiungete il lievito alla farina [4], e setacciateli direttamente nella ciotola con le uova. Mescolate gli ingredienti con la frusta [6] fino ad ottenere un composto omogeneo.
Unite anche il formaggio groviera grattugiato [7] e mescolate bene per amalgamare gli ingredienti. Tritate grossolanamente il basilico [8] e aggiungetelo all'impasto [9].
Quindi versate anche il concentrato di pomodoro [10], mescolate bene gli ingredienti e tenete per un momento da parte. Riprendete gli albumi che avevate messo in un'altra ciotola, aggiungete un pizzico di sale e montateli [11] a neve ferma. Quindi aggiungeteli delicatamente all'impasto aiutandovi con una spatola [12].
Mescolate dal basso verso l'alto per non smontare gli albumi [13]. Quindi quando il composto sarà ben amalgamato e omogeneo [14], scaldate una padella piatta e imburratela con una noce di burro cospargendo accuratamte tutta la superficie. Versate con un mestolo poco impasto alla volta per creare i pancake [15]. Fateli cuocere circa 1 minuto o fino a che il lato a contatto con la padella non sia ben cotto.
Poi girateli con l'apposita spatola [16] e fateli dorare per circa 1 minuto anche dall'altro lato. A mano a mano che saranno pronti, disponeteli su un vassoio e quando avrete terminato, copriteli con la pellicola trasparente [17] mentre iniziate a preparate la crema. Su un tagliere tritate le foglie di menta [18].
Versate in una ciotolina la panna acida (in alternativa potete utilizzare lo yogurt greco) e unite le foglioline di menta [19]; salate e pepate a piacere e mescolate con un cucchiaio [20]. Ora che la vostra crema è pronta, potete decorare ciascun pancake: con una sac-à-poche con bocchetta a stella, decorate i pancake salati al pomodoro con la crema e serviteli aggiungendo, se preferite, una fogliolina di menta e semi di papavero per uno sfizioso aperitivo [21]!