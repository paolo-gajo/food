Il vostro cabaret di pasticcini ha bisogno di una ventata di golose novità da portare sulla tavola delle feste? Ecco un’idea per arricchirlo in modo nuovo e raffinato. I bignè craquelin con Chantilly e Nutella®. Per chi non li conoscesse, i bignè craquelin variano dalla ricetta tradizionale per l’aggiunta di un dischetto di frolla craquelin, adagiato in cima ai bignè prima della cottura, che rende la superficie deliziosamente croccante. Per la farcitura abbiamo scelto una doppia crema di chantilly e Nutella® che crea un ripieno vellutato e dal gusto unico che esploderà piacevolmente in bocca al primo morso.Una volta serviti, nessuno saprà resistere a questi dolcissimi bocconcini!