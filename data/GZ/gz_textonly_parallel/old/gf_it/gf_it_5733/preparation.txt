Per realizzare il maki di kiwi e salmone per prima cosa lavate il riso: ponete il riso dentro a una ciotola capiente [1] e lavatelo sotto l'acqua corrente fredda, muovendo il riso con le mani, fate almeno 5-6 sciacqui finchè l'acqua non sarà limpida. Mettete il riso in un pentolino [2] e aggiungete l'acqua fino a coprirlo di circa un dito abbondante [3]. 
Cuocete con il coperchio [4] per circa 12 minuti o fino a che l’acqua risulterà completamente assorbita. Controllate solo di tanto in tanto che non si attacchi al fondo del tegame. Trasferite il riso in un recipiente e conditelo con il condimento per sushi, calibrando il dosaggio in base al vostro gusto [5]. Mescolate con un cucchiaio per insaporire [6].
Coprite la ciotola con un canovaccio pulito [7] e fate riposare per 1 ora a temperatura ambiente. Trascorso il tempo di risposo, tagliate il salmone e bastoncini di 0,5 cm di spessore [8]. Sbucciate il kiwi [9]
tagliatelo a metà nel senso della lunghezza e riducete anch'esso a bastoncini dello stesso spessore del salmone [10]. Adagiate l’alga nori su una stuoia per sushi [11]. Distribuite il riso sull'alga con le mani umide, in modo che il riso non si attacchi alle dita, lasciando circa 2-3 cm liberi nella parte superiore dell’alga [12]. 
Posizionate i bastoncini di salmone [13] e di kiwi [14] poco sotto la metà del riso, in modo da coprire tutta la lunghezza dell'alga in senso orizzontale. Ora prendete il bordo inferiore della stuoia e, premendo con le dita verso l’interno, arrotolate tutto come un involtino [15]. Mantenete una delicata pressione sul rotolo per compattarlo, arrotolate fino a quando non vedrete la striscia di alga non coperta di riso; fate quindi avanzare un poco l’involtino in modo che la striscia scoperta di alga nori sigilli il rotolino.
Il rotolino è pronto, dividetelo a metà con un coltello con la lama inumidità [17], poi tagliate in 3 parti uguali i due pezzi, così da ricavare i maki singoli. Servite subito il maki di kiwi e salmone [18].