Il maki di kiwi e salmone è un omaggio alla raffinata cucina giapponese. Ispirati dal tradizionale sushi, abbiamo rivisitato il maki, i tipici rotolini di pesce e riso avvolti dall'alga nori, proponendo un abbinamento insolito e stuzzicante. Il gusto fresco e la morbidezza dei kiwi si sposa con il sapore intenso e avvolgente del salmone crudo, dando vita a un connubio di sapori accattivante che stuzzicherà i vostri palati. Seguendo la nostra ricetta vi immergerete con facilità nell'arte del sushi e porterete in tavola un maki di kiwi e salmone perfetto per i vostri menu esotici!