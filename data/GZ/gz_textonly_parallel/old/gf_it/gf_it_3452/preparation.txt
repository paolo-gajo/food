Lavate le patate e senza sbucciarle, lessatele intere, ponendole in una pentola coperte con acqua fredda [1]. Una volta giunte a bollore, salate l’acqua e lasciatele bollire per circa 40 minuti, o fino a che non saranno cotte. Non appena saranno e leggermente intiepidite, sbucciate le patate e ponetele in una ciotola capiente [2]. Lessate anche i broccoli, se usate i broccoli freschi prima lavateli sotto acqua corrente e mondateli, in acqua salata e scolateli ancora al dente [3].
quindi schiacciate le patate con una forchetta. Unite nella ciotola i broccoli ben asciutti [5] e schiacciate anch’essi [6].
Non appena avrete ottenuto un composto piuttosto cremoso, aggiungete il sale, il pepe bianco, un uovo, 100 gr di l’emmenthaler grattugiato [7] il pangrattato [8] (nel caso il composto dovesse risultare piuttosto appiccicoso potete aggiungere un altro cucchiaio di pangrattato, viceversa toglietene uno). e il restante emmentaller tagliato a piccoli cubetti [9]
Amalgamate il tutto impastando con le mani e lasciate riposare il composto per 5 minuti: assaggiate l’impasto e aggiustate eventualmente di sale. Prelevate circa 50-60 gr di impasto [10], ponete al centro un pomodorino [11] e ricopritelo formando una crocchetta sferica (12-13).
Preparate tre ciotoline con all’interno la farina di frumento, quella di mais e le due uova sbattute [14] e passate le crocchette così preparate che passerete nella farina di frumento [15]
poi nell’uovo sbattuto [16] e infine nella farina di mais [17]. Ponete in una padella dai bordi alti abbondante olio di arachide e scaldatelo, poi quando sarà bollente immergetevi le crocchette [18] e fatele dorare rigirandole aiutandovi con un paio di forchette. Scolate le crocchette ormai dorate e ponetele a sgocciolare su di un piatto foderato di carta da cucina. Servite le crocchette non appena saranno tiepide.