Per preparare la focaccia versate in planetaria il lievito madre liquido già rinfrescato da almeno 5 ore insieme a metà della dose di acqua [1]. Fate partire la planetaria con il gancio e versate a cucchiaiate la farina [2] e la semola [3]. 
Aggiungete poco alla volta l'acqua restante e quando starà per esaurirsi aggiungete anche il sale [4]. Unite l'acqua rimasta [5] e lasciate lavorare ancora la planetaria [6]. In totale dovrà girare per 10 minuti in prima velocità e altri 5 minuti in seconda velocità. 
Quando l'impasto sarà ben incordato trasferitelo su un piano, dategli delle pieghe [7] e pirlatelo [8]. Quindi, dopo aver dato una forma sferica, trasferitelo in una ciotola [9] 
Coprite con pellicola [10] e lasciate lievitare un'ora a temperatura ambiente, lontano da correnti d'aria. Dopo un'ora trasferite in frigorifero e lasciate maturare per 18 ore [11], poi trasferitelo su un piano leggermente unto [12]. 
A questo punto [13] dividetelo in due panetti da circa 900 g [14]. Ungete due teglie da 35x28 cm [15]. 
Adagiate un panetto d'impasto all'interno di ciascuna teglia [16] e aspettate 30 minuti. Nel frattempo preparate la salamoia unendo in una ciotolina olio, acqua [17] e sale [18]. 
Mescolate con una forchetta per creare l'emulsione [19], quindi iniziate a stendere ciascuna focaccia con le mani [20]. Se l'impasto dovesse fare resistenza lasciate riposare la focaccia ancora alcuni minuti e poi continuate a stenderla. Condite le due focacce con i pomodori secchi [21],
le alici [22] e l'origano fresco [23]. Lasciate lievitare ancora per 30 minuti. Versate la salamoia dividendola sulle due focacce [24]. 
Realizzate poi i tipici buchi utilizzando le 3 dita centrali della mano [25] [26]. Cuocete in forno statico preriscaldato a 210° per 30 minuti, poi azionate la modalità ventilata e cuocete per altri 5 minuti sempre a 210°. Sfornate la focaccia [27] e servitela ancora calda, altrimenti lasciatela raffreddare su una gratella. 