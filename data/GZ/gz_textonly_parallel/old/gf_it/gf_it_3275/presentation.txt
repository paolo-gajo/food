Lo strudel di salmone e ricotta è uno sfiziosissimo antipasto, colorato e saporito ottimo per questo festoso periodo di cene e pranzi natalizi. Con il profumo intenso che sprigiona già in cottura, lo strudel di salmone e ricotta si presenta come un leggero e veloce intermezzo tra gli altri antipasti, può essere utile come piatto da preparare in anticipo e magari portare ad una cena. E per completare il menù potreste preparare deliziose lasagne al salmone!