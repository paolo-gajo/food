Preparate la pasta strudel riunendo in una ciotola la farina setacciata con il sale e l'acqua mista all'olio [1], impastate a mano nella ciotola qualche istante [2] e trasferite su una spianatoia infarinata per finire di impastare [3];
Coprite con pellicola e lasciate riposare per circa 30-45 minuti in luogo fresco, ma non in frigo.Mondate e tritate lo scalogno finemente e fatelo appassire in un tegame con l’olio e il burro [5] per almeno 15 minuti a fuoco molto basso. Nel frattempo tagliate il salmone fresco (senza pelle e senza lische) in striscioline che ridurrete in dadolata [6]
e uniteli nel tegame per farli rosolare [7]; una volta cotti, unite il bicchierino di brandy [8] e lasciate sfumare, poi salate, tritate l'aneto [9] e aggiungetelo al salmone in padella, spegnete il fuoco.
Versate il composto in una ciotola e fatelo intiepidire; nel frattempo, tagliate a pezzetti il salmone affumicato [10] e versatelo nella ciotola [11] assieme a: ricotta, un uovo intero più un tuorlo, [12].
Grana Padano grattugiato, timo, sale e pepe bianco [13], amalgamate per bene tutti gli ingredienti e lasciate riposare qualche minuto. Nel frattempo, stendete la pasta su di un piano leggermente infarinato [14] e ricavate un rettangolo che poi potrete allargare con le mani infarinate [15]
e poggiate su di un canovaccio da cucina pulito [16]. Stendete sull’impasto il ripieno [17] avendo cura di lasciare i bordi vuoti: [18] su uno dei due lati più lunghi lasciate 5 cm di pasta vuota.
Spennellate con l’albume avanzato i bordi vuoti [19] della pasta stesa e aiutandovi con il canovaccio, arrotolate lo strudel di salmone e ricotta partendo dal lato più lungo del rettangolo [20]. Piegate le estremità dello strudel verso sotto [21] e disponetelo su di una teglia da forno foderata con carta forno: se dovesse essere più lungo della teglia, piegatelo a ferro di cavallo.
Spennellatelo con l’albume [22] e cospargetelo di semi di papavero e di sesamo mischiati tra loro [23]. Infornate in forno già caldo a 160° per circa 50-60 minuti. Una volta cotto sfornatelo e lascia telo intiepidire, quindi tagliatelo a fette e servitelo. E’ ottimo anche freddo! [24]