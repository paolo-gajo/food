Il sorbetto all’anguria è un modo originale e fresco di consumare l’anguria, frutto tipico della stagione estiva. La preparazione del sorbetto all’anguria è davvero semplice, serviranno pochi e semplici ingredienti per creare un freschissimo sorbetto, ideale da servire come dessert a fine pasto o come merenda, perché contiene tutti i benefici della frutta in poche calorie. Se non avete una gelatiera, basterà mettere il composto in freezer e ricordarsi di girarlo di tanto in tanto con i rebbi di una forchetta fino ad ottenere un consistenza cremosa.