Per preparare la frittata leggera al prezzemolo, per prima cosa sgusciate le uova dividendo i tuorli dagli albumi [1]. Sbattete i tuorli in una ciotola con una forchetta e poi aggiungete il formaggio grattugiato [2], la farina setacciata [3],
il latte [4], il sale e il pepe e sbattete ancora con la forchetta [5] per amalgamare bene gli ingredienti e ottenere un composto omogeneo [6].
Lavate, asciugate e tritate finemente il prezzemolo e tenetelo da parte. Montate a neve ferma gli albumi con un pizzico di sale con le fruste di uno sbattitore elettrico (7-8), quindi incorporate delicatamente al composto il prezzemolo tritato [9].
Sempre molto delicatamente, incorporate il composto di tuorli a quello di albumi [10] e mescolate con una spatola dal basso verso l'alto, per non smontare gli albumi [11]. Ponete in una padella l'olio d'oliva e fatelo scaldare, quindi versate il composto finale [12].
Lasciatelo cuocere a fiamma dolce per qualche minuto, coprendo la frittata con un coperchio [13]; rigirate la frittata sullâ€™altro lato, aiutandovi con il coperchio [14], e terminate la cottura. Servite la vostra frittata leggera al prezzemolo ancora calda [15]!