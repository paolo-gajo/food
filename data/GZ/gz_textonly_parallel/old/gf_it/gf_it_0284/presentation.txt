Ci sono ricette nate per rendere speciale una cena come il risotto alla crema di scampi, con il suo tocco raffinato e il suo gusto delicato e avvolgente è il primo piatto perfetto per un incontro tête-à-tête a lume di candela. Basterà il profumo agrumato di questo cremoso risotto ad attirare la vostra dolce metà prima ancora dell’assaggio. Al primo boccone tutti gli aromi intensi del risotto alla crema di scampi si sprigioneranno in bocca in un’esplosione di sapori che conquisterà definitivamente il partner, che senza riserve cederà a questa appetitosa tentazione. Per chi è single, il risotto alla crema di scampi sarà un ottimo banco di prova per prendere l'ospite desiderato per la gola!