Quante sono le tradizioni culinarie delle regioni italiane? La pinza triestina è soltanto uno dei vari esempi che si potrebbero fare! Nel periodo di Pasqua, specialmente a Trieste, non è difficile pensare che ci sia qualcuno che stia rivivendo un grande classico della cucina tipica preparando questa pinza triestina. La mattina di Pasqua inizia proprio con la pinza triestina, una sorta di brioche non molto dolce, che si adatta ad essere accompagnata da salumi e formaggi oppure da confetture fatte in casa, e ovviamente consumata durante tutto il giorno e anche quelli a seguire. All'epoca, le donne erano solite preparare la pinza triestina il giorno prima, dopo aver a lungo lavorato con le braccia questo impasto così consistente, per poi recarsi quasi come un rito collettivo presso chi disponeva di un forno adatto per la cottura.