Per preparare la torta di castagne e cioccolato assicuratevi che tutti gli ingredienti siano a temperatura ambiente: rompete le uova in una planetaria, unite lo zucchero [1] ed i semi di una bacca di vaniglia [2] e montate utilizzando le fruste per una decina di minuti o fin quando il composto non sarà chiaro e spumoso (se non avete la planetaria potete utilizzare delle fruste elettriche) [3].
Nel frattempo in una ciotola andate a setacciate la farina di castagne [4], il lievito [5] ed il cacao [6].
Ora potrete versare il latte, a temperatura ambiente, e stemperare il tutto utilizzando una frusta [7]: fate attenzione a non formare grumi [8]. A questo composto andate ad aggiungere un po’ di impasto di uova e zucchero [9],
vi servirà per ammorbidire e stemperare il composto [10]. Dopodiché aggiungete la restante parte [11] e amalgamate con molta delicatezza per non smontare le uova, quindi inglobate con la spatola con movimenti dal basso verso l’alto. Imburrate e rivestite con carta da forno uno stampo da 22 cm di diametro. Versate il composto nello stampo [12]
e cuocete a in forno statico preriscaldato 170° per 70 minuti, nel ripiano più basso del forno [13]. Fate la prova stecchino a fine cottura per verificare che la torta sia cotta. Sfornate e lasciate raffreddare prima di sformare la torta per servirla [14]. Se preferite, spolverizzate un pizzico di zucchero a velo sulla vostra torta di castagne e cioccolato [15]!