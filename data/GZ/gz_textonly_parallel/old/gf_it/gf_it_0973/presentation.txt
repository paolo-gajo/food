Solo a guardarla capirete di cosa si tratta, ma assaggiandola non avrete più alcun dubbio... allora siete proprio sicuri? Certo è una torta al cioccolato, ma questa volta siamo riusciti a renderla ancora più golosa, utilizzando il cioccolato al latte al posto di quello fondente! Indicata per ogni momento della giornata, la torta con cioccolato al latte è perfetta da realizzare insieme ai vostri bambini per trascorrere un dolce momento insieme e magari riutilizzare le uova rimaste dalla Pasqua o altro cioccolato avanzato. Ricopritela con una pioggia di zucchero a velo e gustatela al naturale per una colazione da campioni, oppure farcite la vostra torta utilizzando la crema che più amate e date sfogo alla fantasia per utlimare la decorazione.... nessuno riuscirà a resistere ad una torta di compleanno così! Ogni fetta sprigionerà tutto il profumo del cioccolato e tutto l'amore che le avrete dedicato nel prepararla!