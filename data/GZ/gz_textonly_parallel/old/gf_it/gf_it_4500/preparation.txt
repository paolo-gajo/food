Per preparare gli gnocchi di zucchine iniziate a mettere a bollire le patate per circa 50 minuti o fino a quando non risulteranno morbide [1]. Testate la cottura con i rebbi della forchetta per regolarvi al meglio. Nel frattempo lavate le zucchine, spuntatele e tagliate a rondelle [2], ne otterrete così circa 515 g. In una padella versate l’olio e l’aglio [3], lasciate insaporire qualche istante,
poi versate le zucchine. Salate [4], pepate, aromatizzate con le foglioline di timo [5] e cuocete le zucchine per circa 10 minuti a fuoco medio, o finché non risulteranno cotte. Il tempo varia in base alla grandezza delle zucchine [6]. 
Eliminate l'aglio [7], versate le zucchine in un bicchiere dal bordo alto [8] e frullate con il mixer a immersione [9],
per creare una purea [10] quindi passatela al setaccio [11] e tenetela da parte a raffreddare. Ora versate la farina sulla spianatoia, aggiungete le patate cotte, ormai fredde, passate nello schiacciapatate [12].
Unite la purea di zucchine [13], la paprika [14] e il formaggio grattugiato [15].
Per ultimo incorporate l’uovo intero [16]. Impastate energicamente [17] fino a ottenere un panetto omogeneo [18].
L’impasto risulterà molto delicato e morbido, prendete un pezzetto di impasto e formate dei filoncini. Tagliate i filoncini a tocchetti di circa 2 cm [20] e passate delicatamente gli gnocchi sull’apposito attrezzo riga gnocchi [21]. Ricoprite un vassoio con un canovaccio pulito e spolverizzato con la farina, adagiate qui gli gnocchi rigati ben distanziati. Proseguite cosi fino a terminare l'impasto e poi procedete con la cottura accompagnando gli gnocchi di zucchine con i condimenti che più gradite!