Gli gnocchi di zucchine sono un primo piatto gustoso e genuino, una variante dei tradizionali gnocchi di patate con un tocco fresco conferito dagli ortaggi estivi più versatili e amati in cucina. Abbiamo preso spunto dalla ricetta casalinga, optando per la sua versione con le uova, e aggiunto una crema di zucchine per rendere l’impasto saporito e colorato. Ma per una buona riuscita della ricetta dovrete affidarvi anche alla vostra manualità, non spaventatevi però, basterà un po’ di pratica per prendere confidenza con questa preparazione e, una volta riusciti, gli gnocchi diventeranno il vostro piatto forte! A quel punto non vi resterà che esplorare le innumerevole e appetitose varianti come gli gnocchi con polpa di granchio e gamberetti, per gli amanti dei sapori di mare, oppure gli gnocchi alla romana, intramontabile piatto della cucina laziale!