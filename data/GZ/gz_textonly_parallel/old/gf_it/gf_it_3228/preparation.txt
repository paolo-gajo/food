La ricetta delle schiacciate con la crema al basilico inizia con la preparazione dei pomodorini confit: tagliate a metà i pomodorini, disponeteli con la parte tagliata rivolta verso l’alto su una teglia coperta di carta da forno. Salate, pepate [1] e cospargete i pomodorini con zucchero, timo, aglio tritato, origano [2], infine irrorate i pomodorini con l’olio extravergine di oliva [3] e infornate a 140°C (forno ventilato) per circa un’ora e mezza.
Intanto preparate la crema ponendo nel mixer il basilico, la robiola e un cucchiaino di latte [4], quando il composto risulterà ben amalgamato [5] salate, pepate e, aiutandovi con una sac à poche, versate la crema su ciascuna schiacciata [6], decorate per ultimo con i pomodorini confit e servite.