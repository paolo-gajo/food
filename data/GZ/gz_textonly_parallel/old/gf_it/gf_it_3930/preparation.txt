Per preparare la pasta con le melanzane per prima cosa occupatevi di quest'ultime. Lavatele, spuntatele e tagliatele prima a fette e poi a cubetti di circa 1 cm [1]. Quindi trasferitele in un colino, salatele leggermente [2] e posizionate al di sopra di esse un piattino con un peso [3] e lasciatele spurgare per un paio d'ore.
Quando le melanzane avranno eliminato tutta l'acqua di vegetazione, iniziate a tagliare il cipollotto prima a metà e poi a fettine piuttosto sottili [4]. Versate l'olio in un tegame, lasciatelo scaldare e unite il cipollotto [5]. Una volta che sarà ben dorato aggiungete le melanzane [6],
salate, pepate [7] e lasciatte cuocere circa 15 minuti. Nel frattempo lavate i pomodorini e tagliateli in 4 spicchi [8] e aggiungeteli alle melanzane solo quando queste risulteranno tenere e cotte [9].
Aggiustate di sale [10] e di pepe e lasciate cuocere per altri 4-5 minuti. Nel frattempo cuocete la pasta in abbondante acqua bollente, salata a piacere [11]; una volta al dente scolatela [12]
e versatela direttamente nel tegame con le melanzane [13]. Saltate la vostra pasta con melanzane per qualche minuto aggiungendo le foglioline di basilico [14], ora non vi resta che impiattarla [15]!