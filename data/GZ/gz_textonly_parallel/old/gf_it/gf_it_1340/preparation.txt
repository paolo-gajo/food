Per preparare la pizza con lievito istantaneo in una ciotola unire la farina, l’acqua [1] e il lievito istantaneo [2]. Lavorate quindi gli ingredienti prima con una forchetta [3] 
e poi a mano [4]. Quando avrete ottenuto un composto omogeneo [5], aggiungete il sale [6] 
e lavorate ancora. Trasferite poi l'impasto sul piano [7] e lavorate ancora per altri 5 minuti [8]. Quindi pirlate l'impasto, dandogli una forma sferica [9]. 
Ungete una teglia tonda da 30 cm di diametro [10] e adagiate l'impasto all'interno [11]. Stendetelo, facendo pressione con le dita [12], in modo da ricoprire l'intera superficie [12]. 
Passate alla pulizia dei funghi champignon. Per prima cosa eliminate la base [13], poi con un pennellino raschiate tutto il terriccio presente [14] e infine tagliateli a fettine [15]. 
Trasferite la salsa di pomodoro in una ciotola, conditela con sale [16], pepe e olio [17]. Mescolate bene e versate la salsa al centro della pizza [18].
Spargete la passata lasciando circa 1,5 cm di bordo libero [19], aggiungete poi gli champignon a fette [20], disponendoli in maniera ordinata [21]. Cuocete in forno statico preriscaldato a 220° per 15 min. 
Poi sfornate, aggiungete dei ciuffetti di gorgonzola [22] e infornate nuovamente per 5 minuti. Sfornate [23], trasferite su un piatto da portata, aggiungete le fettine di prosciutto [24] e servite.