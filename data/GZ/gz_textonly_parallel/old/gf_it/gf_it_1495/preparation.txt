Per realizzare le tagliatelle con melanzane, pesto e pomodorini per prima cosa realizzate il pesto senza aglio seguendo le indicazioni che trovate nella nostra scheda. Lavate e asciugate le melanzane, quindi spuntatele [1] e tagliatele prima a fette e poi a cubetti [2]. Occupatevi dei pomodorini: dopo averli lavati e asciugati divideteli a metà [3].
In un tegame scaldate un filo di olio d’oliva [4], versate le melanzane e rosolatele a fuoco medio per 5 minuti. Aggiungete anche i pomodorini [5], salate, pepate [6] e mescolate.
Profumate il condimento con le foglie di basilico lavate asciugate [7].Versate circa 120 g di acqua [8]. Cuocete per circa 10/15 minuti, o comunque fin quando l’acqua non si sarà asciugata e le melanzane risulteranno cotte, e spegnete [9].Nel frattempo ponete sul fuoco una pentola colma di acqua salata che servirà per la cottura della pasta.
Cuocete le tagliatelle al dente [10]. Scolate la pasta direttamente nel condimento [11], allungate con un mestolo di acqua di cottura [12].
A questo punto incorporate anche il pesto [13] e saltate la pasta per amalgamare e insaporire [14] basteranno pochi minuti. Servite le tagliatelle con melanzane, pesto e pomodorini ben calde [15].