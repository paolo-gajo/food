Per preparare la fregola con arselle cominciate dalla pulizia di queste ultime. La prima cosa da fare e batterle una per una per assicurarsi che non siano piene di sabbia: se così fosse si apriranno durante il colpo [1]. Dopodiché vanno lasciate in ammollo per un paio d’ore in acqua fresca e salata, in questo modo elimineranno la sabbia contenuta all'interno [2]. Trascorso il tempo scolatele, e sciacquatele; se notate delle vongole rotte o aperte scartatele. [3].
Spostatevi ai fornelli e mettete sul fornello un tegame capiente. Scaldate un giro d’olio e uno spicchio d’aglio sbucciato [4], quindi tuffate le vongole [5], bagnate con il vino bianco [6]
e coprite con il coperchio [7]. Alzate al massimo la temperatura e lasciatele dischiudere per 4-5 minuti agitando, di tanto in tanto, il tegame [8]. Una volta pronte scolatele filtrandole in un colino a maglie strette, o eventualmente attraverso della garza sterile, per eliminare eventuali residui di sabbia o gusci. Non appena notate lo spicchio d’aglio scartatelo [9].
Metà delle vongole tenetele intere, per la decorazione, l’altra metà invece sgusciatele [10]. Mettete da parte vongole e liquido di cottura e proseguite con il fondo in cui cuocere la fregola. Mettete sul fornello una casseruola, versate un filo d’olio e scaldate insieme ad un altro spicchio d’aglio mondato [11]. Non appena il fondo è caldo rimuovete l’aglio [12]
e tuffate i pomodori pelati sminuzzati finemente [13]. Lasciate insaporire a fuoco medio per un paio di minuti [14] e poi aggiungete la fregola [15].
Date una mescolata e bagnate, come si fa per il riso, aggiungendo il liquido di cottura delle vongole una mestolata alla volta [16]. Se il liquido non dovesse bastarvi aggiungete dell’acqua tiepida o del brodo vegetale. Regolate di sale e pepe, poi mescolate [17]. Quando manca un minuto alla fine della cottura unite le vongole e mescolate [18].
Infine, spegnete il fornello e aggiungete il prezzemolo tritato [19]. Ecco pronta la vostra fregola con arselle, non vi resta che mescolare ancora [20] impiattare e guarnire con un pizzico di pepe [21]!