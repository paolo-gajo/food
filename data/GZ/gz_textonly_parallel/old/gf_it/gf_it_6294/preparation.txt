Per preparare la torta salata di patate, cipolle e formaggio incominciate con la pasta brisè. Mettete la farina setacciata insieme alle foglioline di rosmarino in un mixer dotato di lame. Regolate di sale [1] e pepe e aggiungete il timo [2] e la maggiorana [3].
Azionate le lame, poi aggiungete il burro a pezzetti freddo di frigorifero [4]. Frullate il tutto fino ad ottenere un composto dall'aspetto sabbioso e farinoso [5]. Disponete il composto su una spianatoia e al centro fate la classica forma a fontana. Aggiungete l’acqua ghiacciata a filo [6]
e con una forchetta incominciate a raccogliere l’impasto [7]; impastate molto velocemente tutti gli ingredienti con le mani per ottenere un impasto compatto e liscio; quindi formate un panetto, schiacciatelo leggermente e lasciatelo riposare per almeno 20-30 minuti in frigorifero avvolto nella pellicola trasparente [8]. Dedicatevi ora al ripieno: grattugiate 60 g di formaggio a grana grossa e il resto riducetelo a dadini della misura di 3-4 mm e tenete da parte [9].
Sbucciate le patate e tagliatene 200 g a cubetti di 3-4 mm e 300 g a fettine sottili dello spessore di 2 mm [10], dopodiché immergetele nell’acqua fredda per evitare che anneriscano [11]. Tagliate le cipolle a rondelle [12] e fatele soffriggere in una padella ampia con l’olio per 2 minuti a fuoco moderato, tenendone qualcuna da parte.
Aggiungete anche lo zucchero di canna [13], cuocete per altri 2 minuti, versando il brodo vegetale (in alternativa, potete usare anche la stessa quantità di acqua) [14], poi aggiungete le patate precedentemente tagliate a cubetti [15].
Fate cuocere il tutto per almeno 15 minuti sempre a fuoco moderato, regolando di sale e pepe e aggiungendo altri 2 cucchiai di brodo vegetale o acqua [16]. Una volta pronto [17], spegnete il fuoco e mettete il ripieno in una bacinella a raffreddare. Trascorso il tempo necessario, togliete la pasta brisè dal frigorifero, ponetela su un piano di lavoro leggermente infarinato e con un mattarello stendetela [18] in una sfoglia dello spessore di 1-2 mm e del diametro di 29 cm.
Con l’ aiuto del mattarello stendete l’impasto in una tortiera del diametro di 29 cm precedentemente imburrata e foderata con carta da forno [19]. Con le dita premete la base e i lati in modo da far aderire al meglio la brisè alla tortiera, poi con un tagliapasta andate ad eliminare le parti in eccesso [20]; conservate gli avanzi di pasta poiché potrete utilizzarli come decorazione. Mettete la torta salata in frigorifero per almeno 20 minuti. In una ciotola a parte sbattete le uova con un pizzico di sale e aggiungete il formaggio a cubetti [21].
Unite anche il ripieno che avete preparato [22], mescolando bene con una forchetta in modo da amalgamare bene tutti gli ingredienti, poi versate il tutto nella tortiera [23], distribuendolo in maniera uniforme [24].
Fate sbollentare le patate per 20 secondi in acqua calda salata, scolatele [25] e mettetele in acqua fredda in modo che rilascino l'amido. Scolatele accuratamente e collocatele a raggiera in senso circolare [26], partendo dal cerchio più esterno e coprendo tutto il ripieno [27].
Aggiungete anche la cipolla che avete conservato [28], infine con gli avanzi della pasta brisè create 2 filoncini della stessa misura della tortiera, che andrete ad intrecciare [29] per creare un cordoncino; collocate la treccia che avete ottenuto intorno alla torta e spennellatela con il latte [30].
Da ultimo aggiungete il timo [31], il formaggio grattugiato [32] e mettete in forno statico preriscaldato a 200° per 35-40 minuti (oppure a 180° per 25-35 minuti se in forno ventilato). Una volta pronta [33], spegnete, sfornate e servite la vostra torta salata di patate, cipolle e formaggio.