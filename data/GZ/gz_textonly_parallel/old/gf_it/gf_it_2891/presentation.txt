I calamari sono tra gli ingredienti più versatili in cucina, esistono moltissime ricette light che vedono come protagonisti questi gustosi molluschi dalla carne tenera che si prestano ad innumerevoli abbinamenti di sapori. Tra i piatti più conosciuti ci sono gli intramontabili anelli di calamari fritti ma li avete mai provati al forno? Ecco una ricetta per gustare gli anelli di calamari in modo nuovo arricchendo la panatura con la paprika dolce per conferire un gusto più spiccato. Una volta puliti i calamari, la preparazione del piatto è semplice: basterà tagliarli ad anelli, impanarli e, una volta infornati i calamari, occuparvi del contorno che più preferite (una fresca insalata mista o una dadolata di verdure saltate in padella sono l'ideale per accompagnare questa pietanza). Servite ai vostri ospiti gli anelli di calamari al forno come una ricetta estiva sfiziosa ed originale.