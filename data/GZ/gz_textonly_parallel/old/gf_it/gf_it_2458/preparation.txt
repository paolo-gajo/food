Per preparare la torta russa di Verona iniziate sciogliendo il burro a fuoco dolcissimo e lasciate intiepidire. Poi frullate le mandorle in un mixer con un po’ di zucchero preso dalla dose totale [1] [2]. Sbriciolate anche gli amaretti con le mani in una ciotolina [3].
Con le fruste elettriche lavorate le uova con lo zucchero restante [4], fino ad ottenere un composto spumoso e chiaro [5]. Versate a filo il burro fuso oramai intiepidito [6],
le mandorle sbriciolate e lavorate con lo zucchero [7], la farina [8], il lievito [9],
gli amaretti sbriciolati [10], l'aroma alla mandorla dolce [11] e il pizzico di sale [12]. 
Lavorate con le fruste per ottenere un composto omogeneo [13]. Foderate con carta forno una tortiera di 20 cm di diametro dal bordo alto [14] e sistemate la sfoglia all'interno [15]
in modo che fuoriesca un po' dal bordo [16]. Versate il composto [17] ripiegate i bordi verso l'interno [17] [18] e infornate in forno statico preriscaldato a 180° per circa 60 minuti. 
Se la torta dovesse scurirsi in superficie, potete spostarla nel ripiano più basso del forno oppure coprire con carta alluminio fino al termine della cottura. Una volta cotta sfornatela, lasciate raffreddare completamente prima di sformarla [19]. La torta russa di Verona si può servire decorando con dello zucchero a velo a piacere [20] [21].