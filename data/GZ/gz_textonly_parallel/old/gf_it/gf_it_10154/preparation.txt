Per preparare la focaccia dolce con mele, pinoli e cioccolato in una ciotolina versate il lievito, il latte [1], un cucchiaino di zucchero e mescolate [2]. In un'altra ciotola versate la farina e lo zucchero rimasto [3], 
Unite il lievito sciolto nel latte [4] e mescolate con una forchetta [5]. Aggiungete poi anche l'olio [6]
e mescolate [7]. Iniziate ad impastare con le mani [8], dopodiché trasferite il composto su una spianatoia e impastate finché non risulterà liscio ed omogeneo [9]. 
Date all'impasto una forma sferica e trasferite all'interno di una ciotola. Coprite con pellicola e lasciate lievitare per 3 ore nel forno spento solo con la luce accesa. Trascorso questo tempo riprendete l'impasto ben lievitato [11] e trasferitelo all'interno di una teglia da 30x40 cm foderata con carta forno e unta con un filo d'olio. Schiacciate delicatamente con le mani [12] 
e stendetela fino a ricoprire l'intera superficie della teglia [13]. Tagliate la mela a metà eliminate il torsolo e tagliatela a fette sottili [14]. Sistemate la confettura al centro [15]
e spargetela su tutta la superficie [16]. Sistemate sopra anche le fette di mela [17] e spennellatele con un po' di confettura. 
Unite anche i pinoli [19] e le gocce di cioccolato [20]. Cuocete la vostra focaccia in forno statico a 190°C per 20-25 minuti [21]. Servitela tiepida!