Siete amanti dei dolci per la colazione ma siete intolleranti al glutine? Dopo i muffin che vi abbiamo proposto un po' di tempo fa, oggi vi proponiamo il plumcake di grano saraceno con gocce di cioccolato! Il suo gusto rustico e goloso lo rende perfetto anche per la merenda e gli ingredienti semplici lo rendono sano e adatto a tutta la famiglia! Infatti in questo plumcake non c'è burro, ma solo latte e olio che permetteranno di ottenere la giusta morbidezza. La farina di grano saraceno donerà una marcia in più e se lo preferite al posto delle gocce di cioccolato potrete utilizzare dei mirtilli per una colazione sempre diversa! Questo dolce è semplicissimo da preparare e resterà soffice per alcuni giorni! 