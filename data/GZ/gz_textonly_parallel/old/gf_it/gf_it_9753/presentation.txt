Impossibile resistere a un piatto di lasagne: cremose e invitanti, da scoprire strato dopo strato. Ispirati da questa delizia casalinga abbiamo esplorato altre varianti fantasiose come le lasagne di verza, un primo piatto che esce dai soliti schemi, qui infatti non ritroverete la tipica sfoglia di pasta fresca, al suo posto abbiamo usato le foglie di cavolo verza che doneranno un tocco di sapore genuino e insolito!La verza da semplice contorno diventa protagonista di uno dei piatti più prelibati. Le idee per sostituire la pasta all'interno delle lasagne non ci sono mai mancate, potrete provare infatti anche le nostre lasagne con pane carasau oppure quelle con il pancarrè, sfiziose e originali!