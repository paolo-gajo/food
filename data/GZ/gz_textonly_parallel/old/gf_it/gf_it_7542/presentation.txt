La caprese fingerfood è un'idea molto sfiziosa per gustare un antipasto fresco e colorato in maniera alternativa e originale. Servita nei bicchierini monoporzione, è un'idea divertente per proporre un classico della tradizione italiana rivisitato, usando anche altri ingredienti come la stracciatella, formaggio molto morbido che conferisce pienezza al gusto e corposità alla crema. Provate la caprese fingerfood e strato dopo strato fatevi conquistare dalla sua fresca bontà tricolore: non ve ne pentirete!