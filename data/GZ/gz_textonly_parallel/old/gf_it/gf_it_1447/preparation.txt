Per realizzare gli gnocchetti verdi preparate gli spinaci. Mondateli e, in una casseruola dai bordi alti, fateli lessare in poca acqua salata [1]. In un'altra pentola fate cuocere le patate (meglio se tutte della stessa dimensione), mettendole a lessare con la buccia per 30-40 minuti [2]. A cottura ultimata, scolate gli spinaci e strizzateli per bene [3], una volta cotti il loro peso dovrà ridursi circa alla metà (circa 200 g).
Una volta strizzati, mettete gli spinaci su un tagliere e tritateli con un coltello [4]. Quando anche le patatae saranno cotte, lasciatele intiepidire qualche istante e sbucciatele [5]. Schiacciatele con uno schiacciapaptate e disponete la purea ottenuta su un piano infarinato [6], unite quindi anche gli spinaci tritati. Anche se gli ingredienti utilizzati per l’impasto sono tutti già salati, potrebbe essere necessario aggiungere dell’altro sale, per capirlo non vi resta che assaggiare l’impasto e verificare secondo il vostro gusto.
Amalgamati tutti gli ingredienti, aggingendo la farina fino ad ottenere un impasto compatto (7-8), state attenti a non lavorare troppo l'impasto altrimenti gli gnocchetti risulteranno duri. Dividete l’impasto e formate dei filoni che dovranno avere lo spessore di circa 2-3 cm l’uno [9].
Con un coltello o con un tarocco suddividete i filoni in tanti tocchetti [10] che poi andrete a rigare dando la classica forma dello gnocco, facendo una leggera pressione sui rebbi di una forchetta [11] oppure utilizzando l'arricciagnocchi [12], l'apposito strumento utilizzato per modellare gli gnocchi. Disponete gli gnocchetti verdi così preparati su un canovaccio leggermente infarinato. Tuffateli in un tegame capiente e largo con acqua bollente salata a piacere, versandoli pian piano. Quando verranno a galla, scolate gli gnocchetti verdi con una schiumarola e conditeli come preferite.