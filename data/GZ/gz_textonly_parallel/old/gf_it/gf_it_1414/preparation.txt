Per preparare la pasta e fagioli cominciate tenendo questi ultimi in ammollo per 6-8 ore [1], ricordate che più tempo resteranno in ammollo tanto più in fretta cuoceranno. A questo punto, scolateli e sciacquateli [2], per eliminare eventuali impurità e versateli in una pentola capiente [3]
Coprite con abbondante acqua fredda [4] e aggiungete le foglie di alloro [5] portando il tutto a bollore. Quindi abbassate un po’ la fiamma, in modo da cuocere delicatamente i fagioli per circa 15-20 minuti, giusto il tempo di preparare la salsa di pomodoro a parte. Durante la cottura dal tegame di cottura dei fagioli potrebbe affiorare della schiuma: raccoglietela con un colino ed eliminatela [6].
Nel frattempo sbucciate gli spicchi d’aglio e tenete da parte [7]. Mondate il sedano, sistematelo in un mixer [8] e frullatelo per pochi istanti così da ottenere un composto tritato molto finemente [9].
Versate l’olio in un tegame, unite gli spicchi d’aglio ed il sedano tritato [10], lasciate in saporire per 2-3 minuti. Versate la polpa di pomodoro a pezzettoni [11] e cuocete per circa 15 minuti. Eliminate gli spicchi d’aglio, dopodichè versate il sughetto ottenuto nel tegame coi fagioli [12].
Unite anche il concentrato di pomodoro [13] insieme alla cotica intera [14] e cuocete per circa 2 ore o fin quando i fagioli non avranno raggiunto la consistenza che più preferite. Trascorso questo tempo assicuratevi che i fagioli siano piuttosto brodosi, eliminate le foglie di alloro aggiustate di sale [15]
e infine versate la pasta direttamente nel tegame [16] avendo cura di mescolare spesso [17] così da evitare che si attacchi sul fondo. Una volta cotta la pasta spegnete la fiamma e aggiungete il pepe nero macinato [18].
Mescolate per bene [19] e coprite con un coperchio per 5 minuti [20], cosicchè la pasta assorba tutti i profumi. La vostra pasta e fagioli alla napoletana è pronta per essere servita [21].