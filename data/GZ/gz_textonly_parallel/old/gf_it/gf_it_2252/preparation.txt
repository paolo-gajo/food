Per prima cosa preparate le verdure, prendete il porro e privatelo della parte verde più dura, quindi tagliate la parte bianca, a metà dividetelo e tagliatete delle striscioline che poi ridurrete in quadratini [1]; fate altrettanto con la carota [2]. In una padella capiente mettete a scaldare il burro insieme all'olio, aggiungete il porro e la carota [3] e lasciate appassire a fuoco basso per circa 15 minuti.
Intanto sbucciate le patate e tagliate anch'esse a cubetti [5], quando il porro e la carota saranno appassiti, prelevatene 2/3 e mettetele da parte, quindi aggiungete in pentola le patate (5-6), che lascerete rosolare e insaporire insieme al porro e alla carota rimasti.
Aggiungete il latte [7] (meglio se tiepido perché altrimenti bloccherà la cottura) fino a coprire le patate [8] e unite il sale e il timo [9]. Coprite la pentola con un coperchio e lasciate andare a fuoco dolce finché le patate non saranno cotte;
a questo punto passate tutto in un passaverdure (oppure con un minipimmer se volete rendere ancora più vellutata la crema) e riducete in purea [10]. Quindi ponete la purea così ottenuta di nuovo in pentola, aggiungete i porri e le carote tenuti da parte [11], poi il brodo vegetale [12] quindi pepate secondo i vostri gusti. Lasciate cuocere a fiamma bassa per altri 10 minuti, infine aggiungete una grattugiata di noce moscata, aggiustate eventualmente di sale e spegnete il fuoco. Servite la crema di patate con verdure in ciotole individuali e cospargete ogni ciotola con un pizzico di erba cipollina.