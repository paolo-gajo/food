Una cena importante si avvicina e voi volete fare un figurone già dall’antipasto? Ecco un’idea sfiziosa ed elegante al sapore di mare: mini cornetti salati al salmone e stracchino, un finger food elegante servito in graziosi bicchierini monoporzione, degno di un ristorante stellato. Ma realizzare questi mini cornetti è più semplice di quanto possa sembrare, il segreto sta nella pasta kataifi che forma il cornetto: sottili fili di pasta phillo che in pochi gesti creano un involucro croccante e saporito che viene poi farcito con salmone marinato al limone e formaggio. Con i mini cornetti salati al salmone e stracchino conquisterete gli ospiti già dall’antipasto.Scoprite anche i nostri cornetti di pasta sfoglia!