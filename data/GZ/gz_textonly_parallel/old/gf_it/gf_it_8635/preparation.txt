Per preparare il pan di pesche iniziate ad accendere il forno a 180°, poi lavate le pesche sotto l’acqua corrente [1], asciugatele e tagliatele a pezzetti abbastanza grossolani [2]: vi occorreranno 285 g di polpa di pesche. Pesate con cura tutti gli ingredienti e versateli nel mixer: per prime versate le pesche a spicchi [3],
lo zucchero [4], la farina [5], le uova intere [6],
il lievito [7], aromatizzate con la scorza del limone [8] e per finire versate i liquidi: l’olio di semi [9]
e il latte [10]. Azionate le lame e frullate tutto fino a ottenere un composto cremoso [11]. Imburrate e infarinate una tortiera del diametro di 22 cm e versate all'interno il composto [12].
L’impasto è pronto per la cottura [13], cuocete in forno preriscaldato a 180° per 60 minuti. A cottura ultimata sfornate il pan di pesche [14] e lasciatelo intiepidire prima di tagliarlo a fette [15].