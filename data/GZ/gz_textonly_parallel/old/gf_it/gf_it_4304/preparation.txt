Per preparare la zuppa di vongole, prima di tutto controllate che queste ultime non contengano sabbia: picchiettatele una ad una su un tagliere dalla parte dell'apertura [1]. Se uscirà della sabbia scura significa che la vongola sarà piena di sabbia e sarà quindi da buttare. Eliminate anche quelle che presentano il guscio rotto. Poi ponetele in un colapasta poggiato su una ciotola e sciacquatele più volte [2] sotto acqua corrente: terminate quando nella ciotola non si vedrà più sabbia. Tenetele un momento da parte; passate alla pulizia delle mazzancolle. Staccate la testa (se presente), poi sgusciateli (tenete da parte il carapace) [3] ed eliminate il filetto nero (l’intestino) incidendo il dorso dei gamberi e tirando con uno stuzzicandenti in maniera molto delicata.
Mondate le verdure che serviranno per il fumetto: tagliate via la barbetta al cipollotto e la parte più verde [4] e riducetelo a rondelle; pelate e tagliate a pezzetti anche il sedano e la carota, quindi tagliate grossolanamente anche il prezzemolo e l’erba cipollina [5]. Infine tagliate a metà 150 g di pomodori [6].
In un tegame ponete un goccio d'olio insieme a tutte le verdure tagliate [7], unite i carapaci [8], fate rosolare un paio di minuti a fuoco medio, poi sfumate con 50 g di vino bianco [9]
e aggiungete i pomodorini [10]. Poi versate anche 500 g di acqua [11], il sale grosso [12] e il pepe bianco in grani;
fate cuocere il fumetto per almeno 30 minuti a fuoco medio [13]. Intanto, riprendete le vongole, scolatele e tuffatele in un tegame capiente in cui avrete fatto rosolare uno spicchio di aglio intero (così potrete toglierlo più facilmente) (14-15).
Sfumate con 150 g di vino bianco [16], quindi coprite con il coperchio [17] e cuocete il tempo che si schiudano le valve, a fuoco vivace. Una volta pronte [18],
Una volta pronte, potrete scolarle [19] conservando il liquido che si sarà creato; sgusciatele lasciandone qualcuna intera da aggiungere alla zuppa con il guscio [20]. Prendete il peperoncino fresco, incidetelo e privatelo dei semini [21] quindi riducetelo a listarelle.
In un tegame capiente versate un filo d’olio e soffriggete l’aglio in camicia che potrete poi togliere con una pinza da cucina. Quindi versate i filetti di acciughe e il peperoncino [22]. Dopo qualche istante unite 150 g di pomodori tagliati a spicchi [23] e insaporite con il sale e un cucchiaio di concentrato di pomodoro. Mentre i pomodorini appassiscono a fuoco lento,
potete passare il fumetto di crostacei al mixer per frullarlo [25]. Passatelo poi al colino per ottenere solo la parte liquida [26]. Avrete così pronti il fumetto e il liquido di cottura delle vongole [27],
che potrete aggiungere ai pomodorini (28-29). Cuocete tutto a fuoco moderato per 20-25 minuti. Aggiungete quindi le mazzancolle [30] e fate cuocere circa 8 minuti. 
In ultimo aggiungete le vongole sgusciate e quelle con il guscio (31-32). Aggiustate di sale se necessario e aromatizzate con pepe bianco. Potete accompagnare la zuppa di vongole [33] con dei crostini, abbrustolendo le fette di pane sotto il grill del forno.