Di aperitivi sfiziosi ce ne sono tanti, ma come quello che vi proponiamo oggi proprio non ne esistono! Sigari con caprino e miele al rosmarino, un finger food elegante e raffinato ma allo stesso tempo tanto semplice da realizzare. Un cannolo di pasta fillo piuttosto sottile, che racchiude proprio la giusta quantità di formaggio caprino e permette di ottenere un giusto equilibrio tra cremosità e croccantezza. Ma se questo non dovesse bastare, la vera ciliegina sulla torta sarà la guarnizione finale. Il miele al rosmarino donerà a questo piatto una marcia in più che soddisferà anche i palati più esigenti, aperti a tutte le novità! Dolce o salato? Sigari con caprino e miele al rosmarino! 