Per preparare gli spaghetti con guacamole e salmone croccante, per prima cosa dedicatevi alla salsa guacamole: tagliate gli avocado a metà e privateli del nocciolo centrale [1], poi tagliateli a spicchi [2] e togliete la buccia, aiutandovi con un coltellino dalla lama liscia [3].
Tagliate la polpa a fettine [4] e poi a dadini [5], mettetela in una ciotola da parte per essere schiacciata e tenete in un'altra ciotola un po' di polpa che rimarrà a dadini.
Schiacciate con forza la polpa con una forchetta o un pestello [7] fino a ridurla in una poltiglia cremosa, poi tritate finemente la cipolla [8], prendete il peperoncino, apritelo, privatelo dei semini [9]
e sminuzzatelo finemente con un coltello [10]. Spellate quindi i pomodori [11], tagliateli a metà e privateli dei semini interni [12].
Poi tagliateli a listarelle [13] e in ultimo in piccoli dadini [14]. Aggiungete alla polpa di avocado la cipolla tritata, il peperoncino [15],
il pomodoro a dadini [16] e shiacchiate uno spicchio d'aglio [17]. Poi lavate il lime, asciugatelo, grattugiate la scorza [18] nella ciotola con il composto,
spremetene il succo [19] e aggiungetelo agli altri ingredienti [20]. Salate [21] e aggiungete abbondante pepe macinato al momento.
Unite la polvere di cumino [22], aggiungete l'olio [23], quindi unite anche la rimanente polpa di avocado tagliata a dadini al composto e mescolate bene [23] per amalgamare gli ingredienti. Poi coprite il guacamole con della pellicola e lasciate riposare in frigorifero. Nel frattempo mettete a cuocere la pasta in abbondante acqua bollente, salata a piacere [24]. 
Quindi tagliate il filetto di salmone prima a listarelle [25], poi a tocchetti [26] e saltatelo in padella con un filo d'olio a fuoco vivace per 4 minuti.
Appena pronta la pasta mettetela in un tegame ed aggiungete un filo d'olio [28] per non farla attaccare, unite la guacamole [29] e fatela amalgamare bene a fuoco moderato aggiungendo un po' di acqua di cottura della pasta [30] per rendere più cremosa la salsa.
Mescolate bene in modo che la pasta si leghi bene al condimento [31], unite il salmone scottato in padella, aggiungete l'olio, ed infine amalgamate il tutto: i vostri spaghetti con guacamole e salmone croccante sono pronti per essere gustati! [33]