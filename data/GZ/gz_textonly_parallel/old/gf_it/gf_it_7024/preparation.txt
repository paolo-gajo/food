Mondate le cipolle e tagliatele a fettine sottili [1]. Trasferitele in uno scolapasta che avrete posizionato su una ciotola e cospargetele con 2 cucchiai di sale [2]. Mescolate per bene con le mani, massaggiandole per una decina di minuti [3], fino a che non si saranno ammorbidite e avranno rilasciato del liquido. 
Poi sciacquatele bene per togliere il sale in eccesso [4], scolatele dall'acqua e trasferitele in una ciotola. Tritate il prezzemolo [5] e unitelo alle cipolle [6]. 
Aggiungete poi la farina [7], mescolate il tutto [8] e unite anche l'acqua [9]. 
Lavorate il composto con le mani fino ad amalgamarlo completamente [10] e regolate di sale [11]. Scaldate abbondante olio fino a raggiungere la temperatura di 170Â°, poi aiutandovi con due cucchiai immergete poche frittelle alla volta [12]. 
Cuocete le frittelle per circa 8 minuti, fino a che non saranno ben dorate [13], poi man a mano scolatele su un vassoio rivestito con carta da cucina, per togliere l'olio in eccesso [14] e servite le vostre frittelle di cipolla di Tropea ancora calde [15]. 