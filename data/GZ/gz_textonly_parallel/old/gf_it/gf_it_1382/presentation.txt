Una ricetta facile e veloce da servire per secondo o addirittura come piatto unico… cosa c’è di meglio per un pranzo dell’ultimo minuto? Uova e piselli, una pietanza che fa di semplicità virtù! A differenza della versione con i porri o delle uova alla contadina, non avrete bisogno di accendere il forno: basterà una padella capiente e pochissimi ingredienti che solitamente si hanno sempre a disposizione. Apparecchiate la tavola e tagliate qualche fetta di pane casereccio, perché le uova e piselli saranno pronte in un batter d’occhio!