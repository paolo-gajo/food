Per preparare uova e piselli per prima cosa mondate e tritate finemente la cipolla [1]. Versate un filo d’olio in una casseruola [2] e aggiungete la cipolla [3].
Fate appassire la cipolla a fuoco dolce per qualche minuto [4] mescolando di tanto in tanto, poi unite i piselli [5] e regolate di sale e pepe [6]. Cuocete per circa 10 minuti sempre a fuoco dolce, mescolando di tanto in tanto.
A questo punto rompete delicatamente le uova nella padella con i piselli, avendo cura di farle rimanere integre [7]. Cuocete fino a raggiungere il grado di cottura desiderato: se preferite il tuorlo liquido basteranno 5 minuti, senza coperchio, fino a quando l'albume diventerà bianco. Se preferite che il tuorlo diventi sodo, allora cuocete per circa 10 minuti con il coperchio. Infine condite con un altro pizzico di sale [8] e pepe a piacere: servite le vostre uova e piselli ben calde [9]!