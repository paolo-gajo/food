Il pane è la forma prima, la cosa più semplice che viene in mente avendo in casa acqua, farina e lievito. Il pane buono, quello fatto con le proprie mani, quello della dolce attesa della lievitazione, prima che tutta la casa sia pervasa dalla fragranza. A questo sogno di farina e semola oggi abbiamo aggiunto i formaggi: edamer e scamorza affumicata. La ciambella di pane al formaggio è una ricetta che vi darà molta soddisfazione, perfetta per arricchire il cestino del pane. Sfiziosa, saporita con l'accattivante ripieno, questa ciambella trasforma il più classico impasto di pane in qualcosa di molto più speciale! Provate a realizzarla insieme a noi!