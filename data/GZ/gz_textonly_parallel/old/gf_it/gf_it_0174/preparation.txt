Per realizzare i mini dorayaki con Nutella® ponete in una ciotola la farina setacciata, lo zucchero a velo [1] e il lievito in polvere per dolci [2]. Aggiungete l’uovo intero [3],
il miele [4] e l’acqua a temperatura ambiente [5]. Mescolate l’impasto con una frusta a mano, inizialmente piano poi più energicamente, fino a ottenere una pastella omogenea e senza grumi [6].
Ungete con poco olio di semi una padella per crepes oppure una padella antiaderente [7] e scaldatela. Quando sarà bene calda versate un cucchiaio di impasto alla volta [8] e cuocete a temperatura medio bassa [9].
Girate i mini dorayaki non appena si formeranno delle bollicine in superficie e la parte inferiore non risulterà dorata uniformemente [10]. Proseguite la cottura dall’ altra parte. Man mano che i dorayaki saranno cotti [11] adagiateli in una ciotolina e teneteli da parte [12].
Una volta pronti, occupatevi della farcitura: prendete un mini dorayaki, spremete al centro Nutella® utilizzando un sac-à-poche usa e getta senza bocchetta [13]. Richiudete con un altro dorayaki [14] in modo da formare un sandwich, da sigillare con le dita facendo una leggera pressione lungo i bordi dei due dischetti. I mini dorayaki con Nutella® sono pronti per essere gustati [15]!