Per preparare i triangolini di pasta phillo al salmone e crema di burrata iniziate tagliando a striscioline sottili il salmone [1] che terrete da parte in una ciotolina. Poi prendete la feta: ricavatene delle fettine, quindi dei cubetti [2] e tenetela da parte. Dopodiché passate alle olive nere denocciolate: tagliatele e pezzetti molto piccoli [3] e tenete anche queste da parte.
Prendete ora la pasta phillo, sovrapponetene un foglio sull'altro e ricavate delle strisce di cira 8-10 cm di spessore [4]: prendete una striscia di pasta phillo (potete spennellarla con del burro fuso per renderla più croccante in cottura) [5], partite da uno dei lati più corti e adagiate dei cubetti di feta [6].
Poi disponete anche alcuni pezzetti di olive nere [7] e di salmone [8]. Quindi cominciate a richiudere il vostro triangolino (svolgete questa operazione piùttosto velocemente per non rischiare che la pasta phillo si secchi): prendete l'angolo di pasta in basso alla vostra sinistra e portatelo al lato opposto [9].
Ripiegate il triangolo da destra verso sinistra e continuate a ripiegare il triangolo in maniera alternata fino a terminare la striscia (10-11). Quando arriverete alla parte finale della sfoglia di pasta phillo spennellate la parte rimanente con dell’altro burro in modo tale da sigillare bene la chiusura del triangolino [12]. Proseguite allo stesso modo per tutti i triangolini.
Disponeteli su una leccarda foderata con carta forno: spennellate la superficie con del burro fuso in modo da renderli dorati con la cottura [13] e infornate in forno statico preriscaldato a 200 °C per 15 minuti (se utsate il forno ventilato sarà sufficiente a 180°C per 5-6 minuti circa). Mentre i triangolini cuociono, dedicatevi alla preparazione della crema di burrata di accompagnamento. Prendete un mixer e versateci dei pezzetti di burrata [14]: frullatela con dell’acqua di conservazione del formaggio [15] fino a ottenere un composto liscio e cremoso.
Trasferitelo quindi in una sac-à-poche usa e getta [16] e decorate il piatto con la crema di burrata su cui adagiare delle foglioline di basilico. A questo punto i vostri triangolini di pasta phillo al salmone e crema di burrata saranno cotti: toglieteli dal forno [17] e impiattateli [18]: il vostro aperitivo alternativo è servito!