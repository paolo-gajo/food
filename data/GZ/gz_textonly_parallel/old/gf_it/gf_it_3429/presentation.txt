Le ostriche sono considerate tra i molluschi più pregiati che i nostri mari ci possono offrire. Il loro consumo avviene principalmente senza cottura, con eventuale aggiunta di limone e pepe, ma non a tutti piace gustare il molle delle carni crude e l’accentuato sapore di mare. Ecco allora una ricetta alternativa, ostriche gratinate con acciughe e capperi di Pantelleria, che permetterà a tutti di apprezzare questo mollusco cotto con una breve gratinatura in forno, giusto il tempo per togliere la sensazione di crudo e vivo per coloro che non la gradiscono in modo da ottenere delle ottime ostriche, perfette per antipasti o secondi raffinati. E per gli amanti dei molluschi ecco altre ricette saporite: cozze gratinate e capesante gratinate alla provenzale.