Per preparare il couscous alla marocchina iniziate dalla preparazione del brodo: dopo aver disossato il cosciotto d'agnello mettetene l'osso in una pentola dai bordi alti insieme a una stecca di cannella [1] e aggiungete il pepe nero in grani [2] e il sale [3].
Unite anche le carote e la cipolla che avrete precedentemente mondato e tagliato a pezzi [4] e versate l'acqua fredda [5]. Portate a bollore e lasciate cuocere per 40 minuti, schiumando quando necessario utilizzando una schiumarola [6].
Nel frattempo tagliate a tocchetti la carne del cosciotto d'agnello [7], sbucciate e grattugiate lo zenzero [8] e tagliate in falde la cipolla [9].
Quando il brodo sarà pronto, filtratelo con l'aiuto di un colino [10], raccogliendolo in una pentola che terrete in caldo [11]. A questo punto versate l'olio in una padella capiente, versateci la cipolla [12]
lo zenzero grattugiato [13] e fate stufare il tutto sfumando all'occorrenza con un mestolo di brodo per favorire la cottura ed evitare che si bruci [14]. Lasciate cuocere per 10 minuti e nel frattempo pelate le carote [15]
e tagliatele in tre pezzi praticando un taglio in diagonale [16]. Fate la stessa cosa con le zucchine, lavatele e spuntatele: tagliatele a metà per il senso della lunghezza [17] e poi tagliatele in tre, diagonalmente [18].
Tornate al soffritto e aggiungete la polpa di agnello [19], salate [20] e ricoprite la carne con il brodo caldo [21].
Coprite con il coperchio [22] e lasciate cuocere per 30 minuti. Trascorso questo tempo aggiungete le zucchine e le carote [23] e i ceci precotti [24].
Salate nuovamente [25], coprite con un coperchio e fate cuocere per altri 20 minuti [26]. Quando mancheranno 5 minuti perché lo stufato arrivi a fine cottura aggiungere anche l'uva passa [27].
Ora prendete il couscous, distribuitelo in una teglia per creare uno strato sottile e aggiungete il sale [28] e lo zafferano [29]. Versate il brodo caldo [30]
fino a ricoprire completamente il couscous [31]. Coprite la pirofila con la pellicola trasparente e lasciate gonfiare il couscous per circa 3 minuti, fino a quando non avrà assorbito tutto il brodo [32]. Una volta che il brodo sarà completamente assorbito, togliete la pellicola e sgranate il couscous con una forchetta, per eliminare eventuali grumi [33].
Tritate finemente il prezzemolo [34] e poi passate all'impiattamento: in un piatto grande versate il couscous e, sopra, disponete i pezzettetti di agnello al centro e le verdure a raggera. Spolverizzate con il prezzemolo tritato [35] e servite [36]: il vostro couscous alla marocchina è pronto per essere gustato!