Siete in cerca di idee per un menù gluten-free? Allora vi consigliamo i biscotti salati senza glutine, perfetti per stuzzicare l’appetito dei vostri ospiti! L’impasto a base di farina di mais e di riso risulta piacevolmente friabile e saporito, grazie anche all’aggiunta di olive, rosmarino e formaggio grattugiato. Facili e veloci da impastare con il solo ausilio di una ciotola, i biscotti salati senza glutine verranno apprezzati sicuramente da tutti… intolleranti e non!