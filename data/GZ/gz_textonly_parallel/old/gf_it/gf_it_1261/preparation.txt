Per realizzare la torta rovesciata all’ananas per prima cosa pulite l’ananas (ne serviranno 650 g in totale): eliminate la base , tagliate via il ciuffo verde [1] e pelatela, così da eliminare la buccia intorno [3].
Ora con l’apposito attrezzo levatorsoli estraete il torsolo centrale più duro (4-5). Tagliate a fette sottili 350 g di ananas [6].
Quindi riducetele in quarti [7] e tenetele da parte, serviranno per ricoprire la base della tortiera. Tagliate a cubetti i 300 g di ananas rimasta [8]. Prendete una tortiera da 24 cm di diametro nella parte alta, 22 cm nella parte bassa e con un bordo alto 5 cm. Versate qui l’acqua e lo zucchero [9] e ponete sul fuoco.
Scaldate a fuoco medio il caramello fino a quando non sarà bruno, a questo punto spegnete il fuoco e aggiungete il burro a pezzetti [10] e mescolate. Ora adagiate a spirale le fettine di ananas tagliate in precedenza [11]. Dovrete ricoprire completamente tutto il fondo [12].
Tenete da parte e occupatevi dell’impasto: in una ciotola versate il burro morbido a pezzetti, lo zucchero [13] e il sale [14]. Montate il composto con le fruste elettriche e aggiungete una alla volta le uova intere [15].
Ora, montando sempre con le fruste ma a bassa velocità, incorporate anche la farina 00 [16], il lievito in polvere [17] e poi, una volta assorbiti, alternate la farina di mandorle [18]
e il latte di mandorle [19]. Una volta che avrete ottenuto un impasto omogeneo, aggiungete l’ananas a cubetti [20]. Versate l’impasto nella tortiera [21].
Livellate la superficie con una spatola (22-23) e cuocete in forno statico preriscaldato a 185° per un'ora. Una volta pronta, sfornate la torta, passate la lama di un coltello intorno al bordo [24]
e rovesciatela su una gratella ancora calda [25] in modo da far colare il caramello in eccesso, quindi estraete lo stampo facendo attenzione a non scottarvi [26]. Lasciate intiepidire e poi servite la vostra torta rovesciata all’ananas [27].