Per preparare gli spaghetti integrali con crema di avocado e ceci croccanti cominciate asciugando bene i ceci con carta da cucina [1]. Metteteli quindi in una ciotola e aggiungete al farina [2]. Mescolate bene per infarinare uniformemente i ceci, poi metteteli in una leccarda rivestita di carta forno [3]
e cuoceteli a 170° per 20 minuti, fino a renderli dorati e croccanti [4]. Poneteli poi in un colino a maglia fitta e scuotete in modo da far perdere ai ceci l’eccesso di farina [5]. Trasferiteli in una ciotolina e conditeli con l’olio [6]
il sale [7], il pepe rosa macinato [8] e la scorza di lime [9]. Amalgamate e tenete in caldo.
Intanto lessate la pasta in una pentola con abbondante acqua salata che avrete portato a bollore [10]. Mentre la pasta cuoce occupatevi della crema di avocado: tagliate il frutto a metà nel senso della lunghezza [11] e eliminate il nocciolo. Con un cucchiaio raccogliete la polpa dell’avocado [12] e raccoglietela in una ciotola.
Condite con olio [13] e sale [14]. Tagliate a metà il lime [15]
E spremetelo per ricavarne il succo [16]. Versate il succo in ciotola insieme all’avocado [17] ed infine frullate a crema fina con un frullatore a immersione [18].
Come ultima cosa aggiungete alla crema l’erba cipollina, tagliata a rondelle con un paio di forbici da cucina [19]. Scolate la pasta, che nel frattempo sarà pronta e al dente [20] e ponetela in una ciotola capiente. Aggiungete se necessario un filo d’olio e unite la crema di avocado [21],
mescolando immediatamente per non far incollare la pasta [22]. Impiattate gli spaghetti e completate ogni piatto con i ceci croccanti [23]. I vostri spaghetti integrali con crema di avocado e ceci croccanti sono pronti per essere gustati [23]!