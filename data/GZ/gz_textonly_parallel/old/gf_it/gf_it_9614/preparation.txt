Per preparare la chiffon cake multicolor, iniziate dall'impasto: in una ciotola versate la farina setacciata, il lievito [1], lo zucchero [2] e il sale [3].
Dividete gli albumi dai tuorli e raccogliete questi ultimi in una ciotolina in cui potete aggiungere l'acqua [4], l'olio di semi [5] e la pasta di pistacchio [6].
Poi unite anche il latte condensato [7] e mescolate tutto con una frusta [8]. Aggiungete il composto agli ingredienti secchi (farina, lievito, zucchero e sale) [9].
Mescolate accuratamente [10] e tenete l'impasto da parte. Nella ciotola di una planetaria versate gli albumi e iniziate a lavorarli con le fruste [11], appena saranno diventati bianchi aggiungete il cremor tartaro [12].
Lavorate ancora gli albumi e quando saranno ben gonfi e spumosi [13], incorporateli al composto di tuorli e pasta di pistacchio, mescolando delicatamente dall'alto verso il basso per non smontare gli albumi [14]. Versate il composto nello stampo da chiffon [15] (oppure in uno stampo per pan di spagna dalle misure di 22 cm di diametro del fondo, 26 cm di diametro in superficie e 10 cm di altezza). Cuocete la chiffon cake multicolor in forno statico preriscaldato a 160° per 55 minuti (se forno ventilato a 140° per circa 50 minuti).
Una volta cotta, sfornatela [16] e capovolgete lo stampo facendolo poggiare sui piedini appositi [17]: in questo modo il dolce si raffredderà incamerando aria senza sgonfiarsi. Nel frattempo che la chiffon si fredda completamente, preparate la glassa: in una padella capiente cuocete le fragole a pezzetti a fuoco lento, coprendo con un coperchio [18].
Cuocete mescolando di tanto in tanto fino a quando la frutta non avrà rilasciato l'acqua di vegetazione [19]; quindi spegnete il fuoco e setacciate la polpa con un colino a maglie strette [20] prima di aggiungere il latte condensato [21].
In una ciotola e con fruste ben fredde, lavorate pochi istanti la panna che dovrà risultare semimontata [22]; potete aggiungerla al composto di frutti rossi e latte condensato, mescolando dal basso in alto [23] per non smontare la panna, fino ad ottenere una glassa omogenea e fluida [24].
Versate la glassa sulla chiffon cake [25] e decorate con granella di pistacchi [26] oppure con codette o palline colorate e servite la vostra chiffon cake multicolor [27]!