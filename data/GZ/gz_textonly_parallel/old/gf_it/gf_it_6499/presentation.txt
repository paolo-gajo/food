Su internet è ormai famosissima e anche noi vogliamo proporvi la nostra versione della torta che sta facendo il giro del web: la torta Nua. Soffice e golosa, la torta Nua è caratterizzata dall'utilizzo insolito di una delle più comuni preparazioni; la classica crema pasticcera, usata generalmente per la farcitura, in questa ricetta viene aggiunta all’impasto prima della cottura in forno rendendolo ancora più morbido. Basterà tagliare la prima fetta per scoprire il ripieno dal doppio gusto: crema pasticcera aromatizzata all'arancia e crema pasticcera al cioccolato fondente. Vi abbiamo ingolosito? Leggete la ricetta e scoprirete come è semplice realizzare la torta Nua!