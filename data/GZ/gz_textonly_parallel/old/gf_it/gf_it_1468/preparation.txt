Per preparare il filetto di manzo in crosta cominciate dalla crosta. Versate sul tagliere le olive denocciolate insieme ai pistacchi [1], dopodiché con un coltello a lama liscia ottenete un battuto non troppo fine [2]. Raccoglietelo in una ciotola e aggiungete il Grana Padano grattugiato [3],
quindi mescolate [4] per uniformare il tutto e poi tenete un attimo da parte [5]. Nel frattempo mondate la cipolla rossa, affettatela a 3-4 mm di spessore [6].
Ora che tutto è pronto cospargete il tagliere, o il piano d’appoggio, con sale e pepe [7], quindi adagiate sopra il filetto di manzo. Ruotatelo massaggiando delicatamente la carne, in questo modo le spezie penetreranno tra i tessuti [8]. Spostatevi ai fornelli e mettete sul fuoco una padella, lasciate fondere il burro e insaporite con salvia, rosmarino e uno spicchio d’aglio [9].
Aggiungete anche l’olio [10] e quando il fondo è sufficientemente caldo adagiate il filetto [11]. Lasciate che la carne sigilli, a temperatura medio alta, per circa 3 minuti per ogni lato [12].
Di tanto in tanto bagnate anche la superficie per mantenere umida la carne [13]. Quando sarà del tutto cotto il filetto scartate le erbe aromatiche e l’aglio [14] e posizionate il pezzo di carne su una gratella con sotto una teglia [15].
Versate il battuto di olive e pistacchi in superficie [16] e maneggiate per farlo aderire completamente alla carne [17]. Ultimate la cottura in forno [18].
Cuocete a 220° in forno statico preriscaldato per circa 12 minuti [19]. Nel frattempo deglassate il condimento nella padella. Se dovesse servirvi versate prima un goccio d’acqua per diluire il condimento, poi aggiungete le cipolle [20] e poi il vino rosso. Cuocete a temperatura media per circa 8 minuti [21].
Di tanto in tanto mescolate [22] e quando il liquido sarà a metà unite la senape [23]. Continuate a mescolare ancora qualche istante e poi spegnete [24].
Trasferite il composto nel mixer e frullate [25] per ottenere una purea morbida [26]. Non appena il filetto sarà cotto lasciatelo intiepidire qualche minuto prima di affettarlo e accompagnarlo con la salsina. Il filetto di manzo in crosta è pronto [27]!