Solitamente abbiniamo la zucca a sapori rustici e decisi come la salsiccia, i funghi o il formaggio, ma a volte ci dimentichiamo che anche nelle ricette di mare può regalare grandi soddisfazioni! Dopo aver apprezzato la fregola con zucca e cozze, oggi abbiamo scelto di utilizzare i crostacei per realizzare un antipasto semplice e raffinato, i gamberi all’arancia su crema di zucca. Il profumo degli agrumi e la dolcezza della zucca esaltano il sapore delicato ma inconfondibile dei gamberi rossi per un risultato di sicuro effetto… anche visivo!