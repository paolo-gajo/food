Quanti appetitosi stuzzichini si possono creare con la pasta sfoglia! Ma se le classiche pizzette non vi bastano più, oggi vi proponiamo un’idea ancora più sfiziosa: i rolls sfogliati con Grana Padano e verdure. Il ripieno di verdure a base di catalogna, funghi e mandorle, semplice e gustoso, viene avvolto da un primo strato di pasta sfoglia e da un secondo strato di pasta per la pizza per un risultato dalla doppia consistenza, soffice e fragrante al tempo stesso. Perfetti per un aperitivo diverso dal solito, i rolls sfogliati con Grana Padano e verdure saranno i protagonisti del vostro buffet!