Per preparare il Pan di spagna salato come prima cosa rompete le uova (a temperatura ambiente) nella ciotola di una planetaria. Aggiungete poi lo zucchero [1] e il sale [2]. Quindi montate il composto per circa 15 minuti fino a che non risulterà gonfio, chiaro e spumoso [3]. 
Setacciate poi metà della farina direttamente all'interno del composto di uova [4] e mescolate con una spatola o con una frusta, dal basso verso l'alto [5]. Setacciate poi anche la farina rimasta e unitela delicatamente fino ad ottenere un composto uniforme [6]. Imburrate e infarinate uno stampo da 22 cm, 
poi versate l'impasto al suo interno [7] e livellate delicatamente la superficie, ruotando lo stampo sul piano [8]. Cuocete il pan di Spagna salato a 170° in modalità statica per 30-35 minuti nel ripiano basso del forno. Una volta pronto sfornatelo [9] e lasciatelo raffreddare prima di sformarlo. 
A questo punto lavate i pomodori e tagliateli a fette [10]. Una volta che avrete sformato il pan di Spagna [11] tagliatelo ricavando 3 dischi dello stesso spessore [12]. Potete seguire la scheda del nostro sito: come tagliare il Pan di Spagna. 
Iniziate a farcirlo stendendo sul primo strato metà della dose di maionese [13], le fettine di formaggio [14] e il prosciutto cotto [15]. 
Posizionate su l'altro strato di Pan di Spagna [16] e spargetelo con la maionese [17]. Poi disponete le fettine di pomodoro [18] 
le fette di insalata precedentemente lavate e asciugate [19] e richiudete con la calotta di pan di Spagna [20]. Il pan di Spagna salato è pronto da servire [21]. 