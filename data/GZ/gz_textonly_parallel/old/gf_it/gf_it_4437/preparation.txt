Per preparare la carbonara di verdure mettete a bollire l'acqua per la pasta e a bollore salate. Quindi lavate e asciugate tutti gli ortaggi: dopo aver tagliato via la parte più legnosa dal gambo degli asparagi [1], pelate con un pelapatate, o un coltellino liscio in alternativa, [2] e infine mettete da parte le punte e tagliate a bastoncini di circa 5 cm i gambi per il senso della lunghezza [3].
Tagliate anche le punte per il lungo e mettete da parte [4]. Spuntate le taccole [5] e tagliatele prima a metà [6]
e poi di nuovo a listarelle sempre per il lungo, come per gli asparagi [7]. Stessa cosa per le carote: prima spuntatele, poi pelatele con il pelaverdure o un coltellino [8], infine tegliate a fette e poi a bastoncini sempre per il senso della lunghezza [9].
Poi sgranate i piselli [10] e spostatevi ai fornelli. A bollore, lessate gli spaghetti per il tempo riportato sulla confezione [11]. Sul fuoco mettete una padella con l’olio e lo spicchio d’aglio mondato intero. Dopo qualche istante, in cui il fondo si sarà riscaldato, potrete tuffare gli asparagi facendoli saltare 2 minuti a fiamma viva [12].
Poi unite le taccole e scottate per altri 3 minuti [13]. Il fondo si sarà un po’ asciugato a questo punto, perciò aggiungete circa 1 mestolo di acqua di cottura della pasta [14] e poi proseguite versando le carote [15].
Unite infine i piselli [16]. Salate, pepate e fate insaporire bene il tutto per 6-7 minuti mescolando di tanto in tanto [17]. La pasta a questo punto sarà quasi pronta, versate i tuorli in una ciotola insieme al Parmigiano grattugiato [18].
Mescolate bene con una frusta [19]. Eliminate lo spicchio d’aglio dal condimento di verdure [20] e poi scolate la pasta, senza buttare via l’acqua, direttamente nel condimento [21].
Saltate brevemente il tutto [22] e poi, spegnendo la fiamma, aggiungete i tuorli in padella [23]. Versate nella stessa ciotola dei tuorli un po’ d’acqua della pasta [24],
e versate in padella regolando la densità della crema [25]. Quindi date un’ultima mescolata [26] e procedete ad impiattare. Un’ultima spolverizzata di pepe nero e la vostra carbonara di verdure è pronta: servite subito [27]!