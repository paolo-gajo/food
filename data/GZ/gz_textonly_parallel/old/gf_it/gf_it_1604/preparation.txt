Per preparare il petto di pollo all'aceto balsamico, iniziate dalla marinatura: in una terrina mettete l'olio d'oliva [1], poi spremete il succo di mezzo limone, filtratelo con un colino a maglie strette e aggiungetelo all'olio nella terrina [2]. Quindi emulsionanate accuratamente gli ingredienti con una frusta o una forchetta. Aggiungete quindi le erbe: i rametti di rosmarino, il timo [3]
 e le foglie di alloro [4]. Poi versate l'aceto balsamico [5], l'amaro [6] ed emulsionate accuratamente. 
Passate ora a preparare la carne: prendete il petto e privatelo dei filamenti di grasso (se presenti), poi con un coltello affilato iniziate a tagliarlo [7] per ricavare fette di circa 1 cm di spessore [8]. Ponete le fette di petto di pollo nella terrina della marinatura [9]
 e fatele inumidire per bene. Girate le fette per marinarle anche dall'altro lato [10], poi coprite con pellicola trasparente [11] e mettetele in frigo per almeno un'ora. Passato il tempo necessario, prendete una padella capiente e versate un filo d'olio. Fate rosolare uno spicchio d'aglio [12] e toglietelo quando sar√† imbiondito.
Adagiate le fettine di pollo nella padella [13] e fatele rosolare per bene. Poi giratele [14] e proseguite la cottura anche dall'altro lato [15]. Servite le fettine di pollo ancora calde! 