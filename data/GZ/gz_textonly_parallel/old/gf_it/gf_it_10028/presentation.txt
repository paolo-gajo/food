Non c'è 19 Marzo senza zeppole di San Giuseppe, il dolce  più realizzato e venduto per la festa del papà! Vi abbiamo tentato con la versione più classica e quella al forno... oggi vogliamo presentarvi di una variante davvero speciale: le zeppole al cacao al forno! Dedicate ai papà più golosi in cerca di qualcosa di nuovo, senza discostarsi troppo dalla tradizione! Non è solo il guscio esterno a modernizzarsi, ma anche la classica crema pasticcera è sostituita con una crema chantilly per dare un tocco di freschezza a queste zeppole al cacao! E se non dovesse bastare, potete aggiungere all'interno gocce di cioccolato o pezzetti di ciliegie candite! In questo giorno non bisogna accontentarsi ma rendere felici i propri papà con un dolce creato con le proprie mani!E se amate le zeppole provate anche la nostra variante al caffè! 