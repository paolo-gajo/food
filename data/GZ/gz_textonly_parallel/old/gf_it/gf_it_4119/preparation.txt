Per realizzare il risotto al limone per prima cosa preparate il brodo vegetale aromatizzato al limone: lavate e mondate carota, sedano e cipolla (i pesi delle verdure riportate nella ricetta si riferiscono alle verdure già mondate) [1] ponetele in un tegame, aggiungete il limone (possiblmente non trattato) lavato e tagliato a metà [2], insaporite con il pepe in grani e il sale.
coprite con l’acqua [4] e cuocete per 30 minuti dal bollore. Una volta pronto il brodo, filtratelo attraverso un colino [5] e tenetelo in caldo nella pentola. Tostate il riso in una casseruola per 3-4 minuti, senza aggiungere alcun condimento [6] e mescolando spesso.
Sfumate con il vino bianco [7], lasciate evaporare e poi proseguite la cottura per circa 16-18 minuti aggiungendo il brodo vegetale caldo un mestolo alla volta [8], avendo cura di aspettare che ogni aggiunta di brodo sia ben assorbita prima di versare altro liquido. Quando il riso sarà giunto a cottura, spegnete il fuoco e mantecate con il formaggio grattugiato [9]
e la robiola [10]. Profumate con foglioline di timo [11], la scorza grattugiata del limone [12]
e versate ancora un mestolo di brodo. Mescolate per amalgamare e per finire aggiungete il pepe macinato a piacere [14]. Servite il risotto al limone appena fatto, ben caldo [15].