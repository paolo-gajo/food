Siete alla ricerca di un piatto da preparare stasera? Leggero, fresco e saporito? Noi abbiamo la ricetta per voi: le bavette con pesto agli agrumi. Un primo piatto di pasta che conquisterà a partire dal profumo, una brezza agrumata che svela gli ingredienti di questo piatto che a prima vista potrebbe confondersi con il più tradizionale pesto alla genovese. Qui invece non troverete l’aglio ma spicchi di arance e limoni che regaleranno al vostro palato un’esperienza sensoriale nuova e sopraffina. Le bavette avvolgono dolcemente il pesto quasi a custodirne i segreti, ma al primo assaggio tutto vi sarà svelato: bavette insaporite da un pesto al basilico aromatizzato agli agrumi con gli immancabili pinoli dal gusto delicato. Portare in tavola la magia di questi abbinamenti è molto più semplice di quanto pensiate: venite a scoprire la nostra ricetta!