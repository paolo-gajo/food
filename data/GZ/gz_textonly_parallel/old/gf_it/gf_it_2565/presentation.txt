Il punch è una bevanda alcolica caratteristica dei paesi anglosassoni, servita solitamente calda. Sembra che il nome “punch” derivi da un termine sanscrito che significava cinque perché originariamente, quando i colonizzatori inglesi scoprirono questa bevanda nelle colonie indiane, si preparava con solo 5 ingredienti: erbe aromatiche, arancia o limone, zucchero, acqua e alcol. Esistono diverse varianti della ricetta del punch, più o meno alcoliche, noi abbiamo realizzato un delizioso punch all’arancia preparato con Aperol e sciroppo di zucchero. Caratterizzano la nostra ricetta un moderato grado alcolico, un intenso profumo di arancia ed un gusto tipicamente fruttato e dolce.