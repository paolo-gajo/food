Per preparare il punch lavate e asciugate bene le arance, sbucciatele aiutandovi con un pelapatate, quindi tenetene da parte le scorze [1]. Tagliatele a metà e spremetele utilizzando uno spremiagrumi [2], poi filtrate il succo con un colino e mettetelo in una ciotola capiente [3].
Preparate ora lo sciroppo: in un pentolino scaldate lo zucchero con l’acqua (4-5), e fate cuocere il tutto a fuoco basso, finché lo zucchero non si sarà completamente sciolto. Nel frattempo aggiungete l’Aperol al succo d’arancia [6] e,
quando sarà pronto, anche lo sciroppo di zucchero [7]. Unite in ultimo le scorze d’arancia (che avevate precedentemente tenuto da parte) [8] e lasciate in infusione il tutto per qualche minuto [9]. Servite il punch ancora caldo.