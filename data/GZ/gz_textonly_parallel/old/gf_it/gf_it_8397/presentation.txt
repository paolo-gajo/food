A volte per fare una dolce sorpresa basta davvero poco... In questa ricetta vi sveliamo quello che serve per preparare deliziosi fagottini, perfetti per una merenda gustosa, da accompagnare ad una fumante tazza di t√® o come dessert per chiudere in bellezza il vostro pranzo o cena: fagottini di pasta sfoglia con cuore di mela. Un fragrante involucro di pasta sfoglia racchiude un invitante ripieno: le mele sono le grandi protagoniste del cuore di questi deliziosi fagottini, addolcite con lo zucchero, cannella e marmellata di albicocche che insieme danno vita ad un vortice di dolcezza. Con questi piccoli scrigni che racchiudono un ripieno dal gusto irresistibile conquisterete proprio tutti... nessuno escluso! Provate anche le treccine, ideali da farcire con crema e marmellata!