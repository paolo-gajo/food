La torta salata di verdure è il piatto ideale da preparare per un pic-nic o un pranzo con gli amici. La versione che vi proponiamo, oltre ad essere semplice e veloce, è anche molto gustosa perché fatta da un base di pasta sfoglia, una besciamella arricchita da uova e formaggio, verdurine croccanti tagliate a nastro e spennellate con olio di oliva extravergine. La decorazione a cerchi concentrici rende la torta salata di verdure molto originale e di grande effetto!