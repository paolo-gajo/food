Per realizzare i pancake con bacon e crème fraîche per prima cosa fondete il burro a fuoco dolce e lasciate intiepidire. Prendete le uova e separate gli albumi dai tuorli [1], quindi montate con la frusta a mano i tuorli con il burro fuso intiepidito [2], versate poi il latte [3], salate, pepate,
aggiungete anche il formaggio grattugiato [4]. A questo punto incorporate la farina e il lievito setacciandoli con un colino [5]. Mescolate bene con la frusta [6]
Fino a ottenere un composto liscio e omogeneo [7]. Ora montate gli albumi con le fruste elettriche [8] finché non saranno bianchi e spumosi [9].
Unite gli albumi montati al composto [10] mescolando delicatamente dal basso verso l’alto con la spatola. Quando l’impasto sarà pronto [11] potrete passare alla cottura: scaldate una padella antiaderente (meglio se con il fondo spesso) unta con il burro, versate un mestolo di impasto al centro [12],
cuocete per 1 minuto da un lato [13], poi girate il pancake delicatamente con una spatola e cuocetelo per mezzo minuto dall’altro lato, fino a quando sarà dorato in superficie [14]. Man mano che cuocete i pancakes impilateli su un piatto [15]. Con queste dosi otterrete 15 pancake.
Ora occupatevi della farcitura: nella stessa padella in cui avete cotto i pancake rosolate le fettine di bacon per un paio di minuti, finché non saranno croccanti [16]. Ora pelate l’avocado, dividetelo a metà, eliminate il nocciolo interno e tagliatelo a fettine sottili [17]. Tutto è pronto per comporre i pancake: adagiate un pancake su un piatto, spalmate sopra uno strato di panna acida
e insaporite con l’erba cipollina [19]. Adagiate sopra una fettina di bacon croccante [20] e l’avocado [21].
Ora ponete sopra un altro pancake e farcite come prima con panna acida [22], erba cipolina, bacon [23] e avocado. Per ciascuna porzione serviranno 3 pancake. Richiudete con un altro pancake e servite subito i vostri pancake con bacon e crème fraîche [24].