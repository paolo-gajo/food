Per realizzare la cheesecake alle fragole iniziate dalla base: fondete il burro a fuoco dolce o al microonde e lasciatelo intiepidire. Versate nel mixer i biscotti, lo zucchero di canna [2] e frullate fino a sbriciolarli completamente [2]. Trasferite in una ciotola e unite il burro fuso [3]. 
Mescolate bene [4] fino ad ottenere un composto omogeno. Adesso foderate la base di una tortiera apribile di diametro 20 cm con la carta forno e i bordi con una striscia di acetato [5]. Se non avete l'acetato potete utilizzare anche in questo caso la carta forno. Versate all'interno il composto di biscotti [6]. 
Compattate bene aiutandovi con il dorso di un cucchiaio [7], per uno spessore uniforme [8]. Ponete la base in frigorifero per almeno un'ora. Intanto occupatevi della crema: lavate le fragole ed eliminate la parte con le foglioline [9]. 
Trasferitele nel mixer [10] e frullatele fino ad ottenere una salsa [11]. Setacciate la salsa ottenuto per eliminare eventuali semini [21]. 
Tenete da parte la vostra salsa alle fragole [13]. Versate in una ciotola la ricotta e il mascarpone [14], poi mescolate con una spatola per ammorbidirli. 
Setacciate lo zucchero a velo poco per volta all'interno dei formaggi [16] e mescolate fino a farlo assorbire completamente [17]. Mettete la gelatina a mollo in acqua fredda [18] e aspettate un paio di minuti. 
Mettete la panna a scaldare sul fuoco [19]. Quando la panna inizierà a bollire spegnete il fuoco. Strizzate la gelatina [20] e versatela nella panna [21]. 
Mescolate con un cucchiaio o con una frusta [22], fino a scioglierla completamente. Lasciate intiepidire e nel frattempo versate la salsa alle fragole all'interno della crema ai formaggi [23]. Mescolate con una marisa, fino ad ottenere una crema di un colore uniforme. 
Versate ora il composto di panna e gelatina ormai tiepido [25] e mescolate bene, per incorporarlo al resto degli ingredienti [26]. Riprendete dal frigo la base e versate il composto sopra [27].
Utilizzando una spatolina [28] livellate bene la superifice [29]. Trasferite in frigorifero per almeno 2 ore, in modo da far rassodare il composto. Al momento di servirla riprendete la cheesecake dal frigo e allargate l'anello per estrarlo [30].
Trasferite su un piatto da portata ed eliminate l'acetato sui bordi [31]. Decorate con fragole fresche [32] e biscotti sbriciolati [33]. La cheesecake alle fragole è pronta da servire. 