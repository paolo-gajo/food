Dolce, delicata e cremosa… la zucca è capace di rendere speciale anche il primo piatto più semplice! Dopo aver arricchito la pasta alla zucca con pangrattato, funghi, guanciale e besciamella, oggi vi deliziamo con la pasta zucca e speck. Due soli ingredienti che si bilanciano perfettamente a vicenda sia nel gusto che nella consistenza: il condimento ricco e vellutato grazie all’aggiunta di un po' di panna, infatti, contrasta alla perfezione con il tocco sapido dei dadini di speck croccante! Ideale anche come salvacena, la pasta zucca e speck farà faville nei vostri menù d’autunno.