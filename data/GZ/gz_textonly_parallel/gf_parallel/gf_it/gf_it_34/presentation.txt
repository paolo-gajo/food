Se si pensa ad un primo piatto salutare, si pensa subito al minestrone di verdure. Il grande classico vegetariano, una ricetta in grado di cambiare veste a seconda della stagione: minestrone freddo d’estate e caldo di inverno, cambia il suo “abito” indossando i profumi e i colori delle verdure che l'orto offre. Oggi ne proponiamo una ricchissima, ottima da gustare calda e fumante! Anche in questo caso potrete optare per la scelta di verdure fresche o surgelate, legumi secchi o precotti, in base al tempo a disposizione o alle disponibilità dell'orto! Fate largo alle verdure in cucina: oggi si prepara un delizioso minestrone!