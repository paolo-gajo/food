Per realizzare il branzino in crosta di sale alle erbe per prima cosa squamate il pesce con uno squamatore oppure con il dorso di un coltello per evitare di rovinare le carni. Sciacquatelo bene sotto l'acqua corrente. Nella ciotola di un mixer versate le erbe e lo spicchio d'aglio sbucciato. Tritate le erbe aromatiche e tarsferitele in una ciotola. In alternativa potete anche tritare tutte le erbe [1] con un coltello [2]. Grattugiate la scorza del limone [3] e unitela al trito di erbe.c
Farcite la pancia del branzino con una cucchiata del mix di erbe [4]. Intanto versate gli albuni in una citoola [5] e montateli a neve ferma con le fruste elettriche [6]. 
Incorporate delicatamente le erbe aromatiche [7]. Mescolate, poi unite il sale fino [8] e quello grosso a più riprese [9] e amalgamate il tutto.
Stendete un foglio di carta forno su una leccarda e poi adagiatevi un sottile strato (circa 1,5 cm) del composto ottenuto [10]. Appoggiate quindi sopra il letto di sale il branzino [11] e ricopritelo con il composto di sale pressandolo delicatamente per fare aderire bene l’impasto [12].
Dovrete ottenere una copertura totale [13]. Cuocete il branzino alle erbe in crosta di sale in forno statico preriscaldato a 200° per 30 minuti. Trascorso il tempo di cottura, estraete il branzino dal forno, fatelo riposare qualche istante [14], dopodiché, con un piccolo martello o un batticarne, rompete la crosta di sale [15], quindi sfilettatelo e servitelo caldo!