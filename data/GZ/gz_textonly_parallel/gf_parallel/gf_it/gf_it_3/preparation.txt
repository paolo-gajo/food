Per realizzare la lasagne con zucchine, pomodori confit e salsiccia per prima cosa preparate i pomodorini confit: lavate i pomodorini e adagiateli interi su una teglia rivestita con carta forno. Condite con olio [1], sale, zucchero di canna, i rametti di timo, origano secco e pepe a piacere [2]. Cuocete in forno ventilato preriscaldato a 140° per 120 minuti. Nel frattempo preparate la besciamella: mettete a scaldare in un pentolino il latte [3], poi aggiungete un pizzico di sale e la noce moscata.
A parte fate sciogliere il burro a fuoco basso [4], poi spegnete il fuoco e aggiungete la farina tutta in una volta [5], mescolando con una frusta per evitare la formazione di grumi. Rimettete sul fuoco dolce e mescolate fino a farla diventare dorata. Incorporate il latte caldo [6] e cuocete 5-6 minuti a fuoco dolce.
Continuate a mescolare con la frusta fino a quando la besciamella si sarà addensata [7]. Ora occupatevi del sugo: tritate finemente uno scalogno [8], lavate e dividete le zucchine a metà per il lungo, quindi affettatele a uno spessore di circa 1 cm [9]. 
Sfilate il budello dalla salsiccia e riducetela a pezzetti con le mani [10]. Versate in una casseruola capiente un filo di olio e stufate a fuoco dolce lo scalogno [11]. Versate nella casseruola la salsiccia [12] e rosolate per qualche minuto. 
Unite anche le zucchine [13], aggiungete il concentrato di pomodoro [14], salate, pepate e cuocete per circa 8-10 minuti a fuoco medio. Trascorso questo tempo spegnete il fuoco e tenete da parte [15].
Nel frattempo anche i pomodorini saranno ben arrostiti [16]. Prendete una teglia da forno da 20x30 cm, versate sul fondo un giro d'olio [17] e un cucchiaio di besciamella [18]. 
Ora adagiate 3 delle 12 sfoglie di pasta secca [19] e coprite con parte del sugo di salsiccia e zucchine [20]. Distribuite sopra anche i pomodorini [21].
Insaporite con un cucchiaio di Grana grattugiato [22]. Proseguite con un altro strato di pasta, besciamella, pomodorini e Grana. Continuate fino a terminare gli ingredienti [24]; con queste dosi otterrete 4 strati in totale.
L'ultimo strato dovrà essere costituito da besciamella, sugo di zucchine e salsiccia, pomodori e Grana [26]. Cuocete in forno preriscaldato a 200° per 25 minuti. Una volta cotte, sfornate  le lasagne con zucchine, pomodori confit e salsiccia e lasciatele intiepidire prima di servirle [27].