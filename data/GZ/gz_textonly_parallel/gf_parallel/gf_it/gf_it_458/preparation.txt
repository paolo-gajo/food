Per realizzare la torta di colomba per prima cosa tagliate grossolanamente la colomba avanzata [1], poi sbriciolatela con le mani in una ciotola [2] e versate il latte [3].
Impastate il tutto avendo cura di sgranare bene il composto [4]. Imburrate uno stampo a cerniera del diametro di 22 cm, poi aggiungete metà dell’impasto [5] e premete con le dita per compattarlo e formare un bordo di circa 1 cm [6].
Passate alla preparazione della crema: setacciate la ricotta, poi mescolatela con lo zucchero a velo in una ciotola [7], poi aggiungete le uova [8] e amalgamate bene con una frusta [9].
Unite le gocce di cioccolato [10] e incorporatele con una marisa [11]. A questo punto riprendete lo stampo e distribuite uniformemente la crema sopra la base [12].
Ricoprite con l’impasto rimanente, sbriciolandolo sempre con le mani [13]. Infine spennellate la superficie con il burro fuso [14] e cospargete con la granella di zucchero [15]. Cuocete in forno ventilato preriscaldato a 180° per circa 45 minuti.
Trascorso il tempo di cottura, sfornate e lasciate raffreddare prima di rimuovere lo stampo [16], dopodiché trasferite su un piatto da portata e spolverizzate con lo zucchero a velo, se desiderate [17]. La vostra torta di colomba è pronta per essere servita [18]!