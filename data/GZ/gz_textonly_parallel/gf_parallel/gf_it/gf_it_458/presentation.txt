Immancabile sulla tavola del pranzo di Pasqua, la colomba è il dolce simbolo di questa festività. Per non sprecarne neanche un pezzetto abbiamo pensato a una golosa ricetta di riciclo: la torta di colomba! Una sorta di sbriciolata realizzata con le fette di colomba avanzata che nasconde al suo interno una morbida farcitura di crema alla ricotta e gocce di cioccolato. Un’idea stuzzicante e creativa per servire la colomba in modo diverso dal solito, ma soprattutto un’ottima soluzione antispreco per smaltire i dolci pasquali rimasti in dispensa!