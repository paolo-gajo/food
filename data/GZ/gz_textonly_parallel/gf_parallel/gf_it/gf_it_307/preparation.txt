Per preparare l’insalata di polpo prezzemolata pelate la carota con un pelaverdure, poi tagliatela a pezzetti grossolani [1].Fate la stessa cosa con la costa di sedano [2]. Ponete sul fuoco una pentola capiente con l’acqua; versate la carota pulita e ridotta a pezzi, la costa di sedano sempre in pezzi, lo spicchio d'aglio in camicia, le foglie di alloro e aggiungete il pepe e il sale [3]. 
Sciacquate il polpo sotto acqua corrente [4] e, quando l’acqua avrà sfiorato il bollore, immergetelo per arricciare le punte dei tentacoli del polpo, immergeteli [5] più volte (4-5 basteranno) nell’acqua bollente [6].
Infine immergete completamente il polpo nella pentola e fate cuocere a fuoco medio per 40-45 minuti, coprendo con un coperchio [7]. Mentre cuoce, con una schiumarola potete eliminare dall'acqua di cottura i residui e la schiuma che si creano in superficie. Al termine della cottura lasciate intiepidire il polpo nella stessa acqua in modo che risulti morbido. Poi trasferitelo sul tagliere: con un coltello eliminate gli occhi [8] poi rimuovete anche il becco centrale [9]. Tagliate la parte della testa e svuotatela.
Tagliate i tentacoli a pezzetti di circa 1 cm [10]. Riducete a pezzetti anche la testa e versate tutto in una ciotola. Passate al condimento: spremete il limone [11] per ricavare 10 g di succo, poi lavate, tamponate e tritate finemente il ciuffo di prezzemolo, eliminando i gambi [12].
Realizzate il dressing versando in un barattolino (per emulsionarlo più facilmente) prezzemolo [13], succo di limone [14] e olio [15].
Insaporite anche con sale e pepe [16]. Chiudete [17] e shakerate il vasetto per ottenere l'emulsione [18].
Versate il dressing sul polpo [19], mescolate bene [20] e servite subito la vostra insalata di polpo prezzemolata [21]!