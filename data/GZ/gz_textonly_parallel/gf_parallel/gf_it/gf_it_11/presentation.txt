Il risotto con zucchine è un primo piatto cremoso e delicato, perfetto da preparare per portare in tavola la primavera… noi abbiamo aggiunto un tocco filante per renderlo ancora più appetitoso e oggi vi proponiamo la ricetta del risotto zucchine e scamorza! Semplice e dal sapore deciso grazie alla nota affumicata del formaggio, è ideale da condividere sia con la famiglia che con gli amici e può essere abbinato a un secondo altrettanto facile e gustoso come le cotolette di tacchino o la frittata di patate, per chi preferisce rimanere sul vegetariano. Con il risotto zucchine e scamorza basta poco per rendere speciale il vostro menù, provatelo e fateci sapere qual è il vostro preferito se questo con la scamorza o quello con lo stracchino!Scoprite come preparare a casa il dado vegetale, per averlo sempre pronto!