Per preparare la pasta alla siciliana come prima cosa iniziate dal sugo. Scaldate l'olio in una casseruola, mondate e affettate la cipolla quindi stufatela pochi minuti a fiamma dolce [1]. Non appena sarà ben appassita versate la passata di pomodoro [2], salate, mescolate [3] e cuocete 40 minuti circa a fiamma media, coprendo con un coperchio.
Intanto spuntate le melanzane [4] e tagliatele prima a fette e poi a cubetti grandi un paio di cm [5]. Scaldate l'olio di semi in una pentola e friggete le melanzane, immergendone poche alla volta per non abbassare la temperatura.
Friggete le melanzane a fiamma medio-alta sino a che non saranno ben dorate, quindi scolatele [7] e trasferitele su un vassoio con carta assorbente [8]. Proseguite così fino a terminarle e intanto mettete sul fuoco una pentola per la cottura della pasta colma d'acqua, salata a piacere. Non appena avrà raggiunto il bollore buttate i rigatoni [9].
Mentre la pasta cuoce tagliate il fiordilatte a cubetti [10]. Non appena i igatoni saranno al dente scolateli e trasferiteli di nuovo in pentola. Aggiungete circa i 2/3 del sugo [11] e una buona parte delle melanzane [12].
Aggiungete anche quasi tutto il Fiordilatte [13] e quasi tutto il Parmigiano grattugiato [14]. Unite le foglioline di basilico, spezzettandole a mano [15].
Mescolate bene [16]. Ora prendete una teglia grande 27x19 cm, aggiungete una cucchiaiata di sugo sul fondo e versate sopra la pasta [17]. Ultimate con le melanzane rimaste [18].
Aggiungete anche il Fiorfilatte [19], il sugo, il Parmigiano grattugiato [20] e cuocete in forno statico preriscaldato a 220° per circa 20 minuti. Sfornate [21], aspettate qualche minuto e servite la vostra pasta alla siciliana!