In una ciotola versate la farina, l’acqua [1], l’uovo [2] e l’olio [3].
Aggiungete anche il sale [4] e amalgamate gli ingredienti con una forchetta [5]. Lavorate poi il composto con le mani [6]. 
Quando avrete ottenuto un impasto omogeneo trasferitelo su un piano e lavorate sino ad ottenere un impasto morbido, liscio ed elastico [7]. Formate una palla [8], coprite con pellicola, o con una ciotola, e lasciate riposare a temperatura ambiente per 30 minuti. Nel frattempo occupatevi del ripieno: fondete il burro e tenetelo da parte, poi sbucciate le pesche [9]. 
Tagliate la polpa intorno al nocciolo ed eliminatelo [10]. Riducete la polpa delle pesche a pezzi grandi circa 3 cm [11] e traferiteli in una ciotola capiente. Unite alle pesche lo zucchero di canna [12].
Aggiungete anche il pangrattato [13] e il burro fuso intiepidito [14]. Mescolate bene [15]. 
Unite la vaniglia [16], la scorza di limone grattugiata [17] e le noci pecan [18].
Mescolate bene [19] e tenete da parte. Fondete il burro che servirà per spennellare lo strudel. Adagiate sul piano di lavoro un canovaccio e spolverizzate con poca farina. Trasferite la pasta strudel sul canovaccio e aggiungete ancora poca farina [20]. Iniziate a stendere la pasta con il mattarello sino ad ottenere uno spessore di circa 4 mm [21]. 
Adesso, molto delicatamente, continuate a stenderlo con le mani, fino ad ottenere un rettangolo molto molto sottile, quasi trasparente [22]. Spennellate con una parte del burro fuso [23] e trasferite il composto di pesche sul lato sinistro del rettangolo [24], lasciando uno spazio libero. 
Sollevate quindi la pasta a sinistra del ripieno e ripiegatela, cercando di coprirlo il più possibile [25]. Ripiegate poi i bordi laterali, pizzicando la pasta con le dita [16]. Adesso arrotolate lo strudel aiutandovi con il canovaccio [27]. 
Una volta che avrete arrotolato completamente lo strudel [28], riaprite il canovaccio, distendete ulteriormente l'ultimo strato di pasta [29] e sigillate bene le estremità [30]. 
Aiutandovi con il canovaccio trasferite lo strudel su una placca rivestita con carta forno [31]. Sfilate delicatamente il canovaccio [32] e spennellate tutta la superficie con il burro fuso rimasto [33].
Cuocete in forno statico preriscaldato a 200° per 35 minuti. Sfornate [34] e lasciate intiepidire. Spolverizzate con lo zucchero a velo [35] e servite lo strudel estivo di pesche [36]!