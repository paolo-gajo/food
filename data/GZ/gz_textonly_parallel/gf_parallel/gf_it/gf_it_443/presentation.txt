Soffice, candida e versatile, la crema diplomatica è una delle ricette di base della pasticceria di tutto il mondo. Nata dall'unione di crema pasticcera e panna montata è veramente semplice da preparare, ma seguendo qualche trucchetto del Maestro Iginio Massari otterrete una consistenza perfetta. La crema diplomatica è perfetta per farcire tantissimi dolci, come dei bignè, una millefoglie o la famosissima torta diplomatica e i golosi mini diplomatici. Ma potrete utilizzarla per realizzare anche dei dessert al cucchiaio, guarnendo le vostre coppette con dei frutti di bosco o scaglie di cioccolato. I suoi usi sono davvero infiniti, infatti potrete aromatizzare questa base con pasta di nocciole, di pistacchio e pezzi di frutta fresca! Qualunque sia l'uso vi consigliamo di seguire la nostra ricetta, otterrete un risultato goloso e delicato.