Per preparare le brioche col tuppo come prima cosa realizzate la biga. Versate il latte in una brocchetta, unite il lievito di birra [1] e mescolate per farlo sciogliere [2]. In una ciotola versate le due farine [3], 
versate il lievito disciolto nel latte [4] e iniziate ad impastare con le mani [5]. Trasferite su un piano e impastate fino ad ottenere un panetto compatto [6], sarà la vostra biga. 
Trasferite in una ciotola, coprite con pellicola [7] e lasciate maturare in frigorifero per circa 12 ore. Trascorso questo tempo avrà raddoppiato il suo volume [8]. Versate le due farine nella ciotola di una planetaria dotata di gancio [9]. 
Aggiungete la biga, spezzettandola con le mani [10] e iniziate ad impastare [11]. Sciogliete il lievito di birra all'interno del latte [12]
e unitelo in planetaria [13]. Aggiungete lo zucchero e lavorate per qualche minuto [14]. Aggiungete poi le uova una alla volta [15] e continuate a lavorare fino a completo assorbimento. 
Unite il sale [16] e il burro morbido poco alla volta [17]. Lavorate il composto per circa 15 minuti fino ad ottenere un impasto liscio, morbido e molto elastico [18].
Trasferitelo all'interno di una ciotola [19], sarà molto molto idratato e morbido. Ma riuscirete comunque a dare delle pieghe [20]. Coprite con un canovaccio [21], aspettate una decina di minuti e ripetete l'operazione delle pieghe e il riposo per altre due volte. In ultimo coprite con la pellicola per alimenti e lasciate lievitare per 2 ore a temperatura ambiente. 
Trascorso questo tempo l'impasto sarà ben lievitato [22], trasferitelo su un piano leggermente infarinato [23] e da questo ricavate 10 pezzi da 80 g e 10 pezzi da 15 g [24]. 
Modellate le porzioni più grandi e ricavate delle palline [25], adagiatele all'interno di due teglie foderate con carta forno distanziandole abbondantemente [26]. Modellate poi anche le porzioni più piccole e posizionatele su una spianatoia leggermente infarinata [27]. Attendete 15 minuti. 
Adesso potrete formare le brioche. Sulla pallina d'impasto più grande, con tre dita schiacciate ed allargate il centro [28]. Poi adagiate all'interno la pallina più piccola [29]. Ripetete questa operazione per tutte le brioche. 
A questo punto in una ciotolina sbattete insieme tuorlo e latte [32]. Utilizzate questa miscela per spennellare le brioche [32]. Lasciate lievitare ancora 30 minuti a temperatura ambiente e cuocete in forno statico preriscaldato a 175° per 25 minuti. Poi sfornate [33] e gustate le vostre brioche! 