Per realizzare la torta melarancia per prima fondete il burro a fuoco dolcissimo e tenete da parte per far intiepidire. Lavate e asciugate bene le mele, poi dividetele a metà ed eliminate il torsolo [1]. Tagliate 3 delle quattro mele a fettine sottili e irregolari senza sbucciarle [2]; poi tagliate la quarta mela a fette più regolari, perchè serviranno per la decorazione [3].
Insaporite le fettine irregolari di mele con la scorza [4] e il succo di arancia [5], mescolate e tenete da parte [6].
In una ciotola versate le uova e montatele con la frusta elettrica versando i 200 g di zucchero poco alla volta [7]. Aggiungete poi anche il burro fuso raffreddato [8] e lo yogurt greco [9], continuando sempre a mescolare.
Dovete ottenere un composto omogeneo e chiaro [10]. Incorporate ora la farina setacciata con un colino [11] insieme al lievito [12]. Mescolate delicatamente con una spatola.
Per finire, unite le mele aromatizzate all’arancia [14]. Imburrate e infarinate uno stampo del diametro di 20 cm [15] e versate l’impasto.
Livellate la superficie con il dorso del cucchiaio [16] per ottenere una superficie omogenea [17]. A questo punto recuperate le fettine di mele tenute da parte per la decorazione e adagiatele una accanto all’altra per ricoprire tutta la torta [18].
Spolverizzate la superficie con dello zucchero semolato [19] e cuocete in forno statico preriscaldato a 175° per 70 minuti, fino a quando non sarà ben dorata [20]. A cottura ultimata sfornate la torta melarancia e servitela guarnendola con dello zucchero a velo a piacere [21].