Cocco e cioccolato (così come cacao e cocco), un abbinamento sperimentato già da molto tempo che non ci ha mai deluso! Una coppia che si sposa benissimo nella cioccolata calda, in una soffice torta che nei nostri fragranti biscottini! Qualunque sia la consistenza ogni dolce ha sempre avuto un grande successo, ma con la ricetta di oggi siamo sicuri di conquistarvi subito! Le barrette cocco e cioccolato hanno un livello di golosità estremamente elevato! Una croccante camicia di cioccolato al latte custodisce questo morbido e dolce ripieno che piacerà a grandi e piccini! Preparate anche voi queste barrette cocco e cioccolato, grazie alla loro semplicità saranno perfette per arricchire un buffet di compleanno! Ma se siete vicino a San Valentino e volete preparare dei cioccolatini da regalare alla vostra dolce metà basterà realizzare dei quadratini più piccoli e confezionarli in un sacchetto con un bel fiocco rosso! 