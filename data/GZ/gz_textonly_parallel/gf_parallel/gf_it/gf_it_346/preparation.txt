Per preparare le polpette di carne, in una ciotola unite la carne trita di manzo e quella di maiale [1], l'uovo [2], la mollica di pane fresco frullata e il prezzemolo tritato [3].
Insaporite con sale e pepe [4] e amalgamate bene tutti gli ingredienti, impastate energicamente [5] così da ottenere un composto omogeneo. Fate riposare 30 minuti l’impasto coperto in frigo. Dopo il riposo riprendete l'impasto dal frigo e con le mani umide prelevate 25 g di composto e facendolo roteare tra le mani dategli una forma tonda. La prima polpetta è pronta [6].
Man mano che le formate, appoggiatele su un vassoio [7]. Scaldate circa un dito d'olio in una padella antiaderente [8]. La quantità di olio deve arrivare a metà delle polpetta. Quando l'olio è caldo immergete le polpette all'interno, facendo attenzione [9].
Rosolate bene le polpette su tutti i lati, ci vorranno circa 6-7 minuti [10]. A questo punto coprite con un coperchio [11] e cuocete per altri 3 minuti, così si cuoceranno anche al cuore. Le polpette di carne sono pronte [12].