Le polpette di carne sono una ricetta semplice da realizzare come secondo piatto: magari per cena! Questi teneri bocconcini di carne macinata insaporita con formaggio, uovo e prezzemolo non possono davvero mancare nel menù di un bel banchetto festoso o di un pranzo domenicale in famiglia. In questa versione proponiamo la cottura in padella, ma grazie alla loro versatilità potete cuocere le polpette in diversi modi altrettanto invitanti: polpette al forno o polpette fritte, polpette in bianco, polpette al sugo o persino polpette alla cacciatora per fare qualche esempio! Servitele caldè con il purè di patate, o con una fresca insalata... nessuno potrà resistere a queste deliziose polpette di carne!