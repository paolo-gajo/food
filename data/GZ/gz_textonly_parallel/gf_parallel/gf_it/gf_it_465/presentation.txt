I gelati su stecco piaccono sempre a tutti! Poco tempo fa, pensando ai più piccoli, abbiamo preparato il gelato allo yogurt e frutta per una merenda fresca e sana allo stesso tempo... poi ci siamo avvicinati ai gusti dei più grandi e abbiamo preparato il gelato golden milk, un concentrato di benessere e gusto, e oggi vi proponiamo il gelato panna e caffè che racchiude un aroma unico ed una dolcezza speciale tutta da scoprire. La variegatura di panna e caffè nasconde un segreto al suo interno: dei croccanti pezzi di cioccolato, ma visto che la golosità non ha mai fine abbiamo scelto di decorarli, "sporcandoli" anche con il cioccolato esternamente. Ma se volete veramente esagerare provate ad immergerli a metà nel cioccolato come abbiamo fatto noi per i ghiaccioli all'avocado! 