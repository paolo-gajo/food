Per preparare i cordon bleu di zucca come prima cosa sbucciatela [1]. Poi tagliatela a fette spesse di circa mezzo cm [2]. Dovrete ricavarne 12 [3]. 
A questo punto sbattete le uova in una ciotolina con sale e pepe [4]. Versate il pangrattato in una pirofila, aggiungete il rosmarino tritato, il parmigiano [5], il peperoncino in polvere [6]. Mescolate con un cucchiaio e tenete da parte. 
Posizionate su una prima fettina di zucca, mezza fetta di prosciutto cotto [4] e una fettina di mozzarella [5]. Richiudete con un'altra fetta di zucca [6]. Fate la stessa cosa per tutte le altre. 
A questo punto, tenendo le due fettine di zucca ben unite con le mani, passate un cordon bleu alla volta prima nell'uovo [10], poi nel pangrattato, di nuovo nell'uovo [11] e ancora una volta nel pangrattato [12]. In questo modo avrete una doppia panatura. 
Sistematelo su un vassoio [13] e proseguite con tutti gli altri. Nel frattempo scaldate l'olio, dovrà raggiungere la temperatura di 140°. Quando sarà arrivato alla giusta temperatura aiutandovi con una schiumarola immergete il primo cordon bleu nell'olio [14] e cuocete per circa 5 minuti [15]
fino a che non sarà ben dorato. A questo punto scolatelo [16] e trasferite su un vassoio rivestito con carta da cucina [17]. Proseguite in questo modo. E' preferibile cuocere 1-2 pezzi massimo alla volta per non abbassare troppo la temperatura dell'olio. Salate leggermente e servite i cordon bleu di zucca ancora caldi [18]. 