Per preparare le zucchine ripiene iniziate a lavare le zucchine senza spuntarle, quindi  tagliatele a metà nel senso della lunghezza [1]. Ora con un cucchiaio estraete la polpa delle zucchine, ne otterrete circa 400 g [2], non bisogna svuotarle completamente. Salate le zucchine svuotate e tenete da parte [3]. 
Tritate grossolanamente la polpa delle zucchine [4]. In un contenitore versate la polpa delle zucchine la trita di maiale [5] e la salsiccia senza il budello [6]. 
Versate l’uovo [7], il pangrattato [8] e il Grana Padano DOP [9].
Completate con il prezzemolo tritato [10], sale [11] e pepe [12]. Impastate con le mani [12]. 
Una volta amalgamato l'impasto [13], prendete una teglia, ungete il fondo con olio e farcite l'interno delle zucchine con il ripieno, avendo cura di compattarle bene [14]. Adagiate le zucchine sulla teglia e distribuite un filo di olio sopra [15]. 
Cuocete in forno ventilato già caldo a 190° per 40 minuti [16]. Cambiate la modalità grill a 240 ° per circa 5 minuti. Sfornate le zucchine ripiene [17] e lasciatele intiepidire prima di servirle [18].