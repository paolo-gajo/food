La zucca è uno dei sapori più tipici dell'autunno e dell'inverno: grazie al suo gusto inconfondibile è un ottimo ingrediente per ricette dolci e salate, e in cucina è un vero jolly! Può essere utilizzata per preparare tanti piatti diversi, dalla zucca al forno, o in padella a dolci golosi come i muffin alla zucca, perfetti in particolare per le feste in casa in occasione di Halloween. Noi ve la proponiamo oggi come protagonista di un primo piatto sfizioso, dal sapore irresistibilmente cremoso e intenso: la pasta con la zucca! La zucca e la pancetta affumicata vengono insaporite in padella prima di diventare un condimento cremoso e dal sapore ricco, insieme alla ricotta: un delizioso contrasto tra le note dolci della zucca e quelle sapide della pancetta affumicata, che ritroverete anche nella ricetta della pasta zucca e speck e nella ricetta della pasta con crema di zucca e guanciale. Se invece amate i sapori decisi dei formaggi erborinati provate la pasta zucca e gorgonzola. Una ricetta rustica e sfiziosa, perfetta se volete preparare un piatto originale e sostanzioso con il quale deliziare i vostri ospiti!