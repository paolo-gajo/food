Per preparare la crostata alla frutta iniziate dalla pasta frolla: mettete in una ciotola farina, lo zucchero a velo [1] i semi raschiati da una bacca di vaniglia [2] e il burro freddo a pezzetti [3]. 
Lavorate gli ingredienti con le mani fino a ottenere un composto sabbioso [4], poi unite i tuorli d’uovo [5] e impastate ancora [6].
Quando avrete ottenuto un panetto omogeneo e morbido [7] avvolgetelo nella pellicola trasparente e fate riposare in frigorifero per almeno 30 minuti [8]. Se non riuscite a lavorarlo bene in ciotola, trasferitevi su un piano di lavoro per compattarlo velocemente, sino a che non sarà omogeneo. Nel frattempo preparate la crema pasticcera versando in un pentolino il latte [9]
Profumate grattugiando la scorza di limone [10], accendete il fuoco a fiamma bassa e portate a sfiorare il bollore. Versate i tuorli in un altro pentolino più capiente, aggiungete lo zucchero [11] e mescolate. Unite anche l'amido di mais e la farina [12].
Mescolate evitando la formazione di grumi [13]. A questo punto il latte dovrebbe essere pronto, versatene un po' per stemperare il composto [14], mescolate, aggiungete il latte rimasto e mescolate ancora. Spostate il tutto sul fornello e cuocete la crema, mescolando di continuo, finché non sarà diventata soda. Ci vorranno all'incirca 10 minuti [15]. 
Trasferite la crema in un contenitore basso e largo, copritela con pellicola a contatto e fate raffreddare a temperatura ambiente; poi mettetela in frigorifero a rassodare [16]. Recuperate la pasta frolla, stendetela su una spianatoia leggermente infarinata e ricavatene un cerchio dello spessore di 4 mm circa [17], sollevate il disco con il matterello e srotolate nello stampo da 24 cm. Passate il matterello in superficie per staccare gli eccessi [18].
Bucherellate il fondo coi rebbi di una forchetta [19] e passate alla cottura in bianco: significa cuocere la base della crostata senza farcitura, in forno statico, già caldo a 180°, per circa 20/25 minuti [20].  Sfornate la base di frolla e lasciatela raffreddare [21]. 
Lavorate la crema raffreddata con una frusta [22], trasferitela in una sac-à-poche e farcite il guscio di frolla [23]. Livellate la superficie con il dorso di un cucchiaio e riponete la crostata in frigorifero [24]. 
Nel frattempo passate alla pulizia e il taglio della frutta. Iniziate dall'ananas, sbucciatelo [25] e tagliatelo a fette spesse mezzo cm. Poi ricavate da ciascuna ottenendo 8 triangolini [26]. Passate ai kiwi, sbucciatelo, dividetelo a metà per il lungo e tagliatelo a fettine [27].
In ultimo occupatevi delle fragole. Eliminate il picciolo e ricavate 4 spicchi da ciascuna [28]. Passate alla decorazione: fate in maniera non troppo ordinata. Quindi sulla base decorate prima con gli spicchi di fragole con la punta rivolta verso l'alto [29], poi aggiungete le fettine di kiwi [30].
Continuate con l'ananas inserendo i triangolini fino a ricoprire quasi l’intera superficie [31]. Completate guarnendo con i frutti di bosco e qualche fogliolina di menta qua e la [32]. Ecco pronta la vostra crostata alla frutta [33].