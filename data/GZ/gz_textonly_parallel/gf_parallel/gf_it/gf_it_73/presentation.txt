Il colore vivo e violaceo del radicchio caratterizza la ricetta di oggi, ricca di sapori decisi e tipici dell'inverno. Le tagliatelle radicchio e speck sono un primo piatto dedicato a coloro che amano i sapori particolari come quello della "cicoria rossa", famosa per il suo gusto piacevolmente amarognolo. Una cascata di cubetti di speck impreziosisce questo piatto e si tuffa insieme al radicchio in un vorticoso abbraccio con le tagliatelle all’uovo. Una pietanza saporita, un mix semplice ma collaudato a prova di buongustai, reso ancora più speciale perché cremoso. Come? Vi lasciamo scoprire tutti i passaggi per trasformare un piatto dall’abbinamento più che noto in un favoloso primo piatto! Tagliatelle speck e radicchio: perfette anche per un pranzo della domenica!