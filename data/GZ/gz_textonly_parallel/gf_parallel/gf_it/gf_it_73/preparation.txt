Per preparare le tagliatelle raricchio e speck come prima cosa mettete sul fuoco una pentola colma d'acqua, salata a piacere, che servirà per la cottura della pasta. Tagliate lo speck prima a striscioline e poi a cubetti [1]. Scaldate in una padella un giro d'olio e versate lo speck [2]. Lasciatelo cuocere per qualche minuto [3], mescolando spesso.
Intanto tagliate il radicchio prima a metà [4] e poi a striscioline sottili [5]. Non appena lo speck risulterà croccante prelevatelo con un cucchiaio, scolandolo bene dall'olio, e trasferitelo in una ciotolina [6].
Riportate la padella sul fuoco e aggiungete 2 spicchi d'aglio sbucciati e qualche rametto di rimo [7]. Lasciate insaporire e unite il radicchio [8]. Condite con sale e pepe [9].
Cuocete il radicchio per 4-5 minuti, sino a che non sarà appassito. Eliminate poi l'aglio [10] [11] e il rametto di timo. A questo punto immergete le tagliatelle nell'acqua che avrà raggiunto il bollore [12].
Versate nella padella con il radicchio un mestolino di acqua di cottura [13] e non appena le tagliatelle saranno cotte scolatele e versatele in padella, aggiungendo ancora poca acqua di cottura [14]. Versate il Grana Padano Dop grattugiato [15].
Mantecate bene aggiungendo un filo d'olio [16] e in ultimo aggiungete lo speck croccante [17]. Saltate ancora pochi istanti e servite le vostre tagliatelle ben calde [18].