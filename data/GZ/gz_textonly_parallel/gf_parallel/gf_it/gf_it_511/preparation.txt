Per preparare la pagnotta con formaggio fuso, iniziate tagliando la calotta di una pagnotta di grano duro di circa 16 cm di diametro [1]. Coppate con un coppapasta da 9 cm per eliminare la mollica interna e per rendere l'interno regolare [2], estraete con un cucchiaio la parte interna [3] e tenete da parte.
Ora avete tutte e tre le parti del pane che vi serviranno [4]. Private il formaggio fresco della cera protettiva esterna [5] e inseritelo all'interno della pagnotta, coprite con la calotta [6]; infornate in forno statico preriscaldato a 180Â° per circa 30 minuti. Intanto mettete a bollire una pentola con l'acqua, salate a piacere a bollore e poi fate lessare qualche minuto le patate novelle per 10 minuti.
Tagliate la mollica messa da parte a bastoncini di circa 1,5 cm di spessore. Ponete sul fuoco, una padella con un filo d'olio, un mix di erbe aromatiche e la mollica tagliata [8], fate rosolare per circa 5 minuti a fuoco vivace, fino a quando non saranno ben dorati da tutti i lati [9]. Una volta pronte togliete i bastoncini croccanti e tenete da parte.
Nella stessa padella, saltate a fuoco vivace le patate novelle precedentemente sbollentate (10-11). Togliete la pagnotta dal forno, ponetela al centro della tavola su di un tagliere e servite la pagnotta con formaggio fuso accompagnando con crostini di pane, patate novelle, carote o altri ingredienti che preferite [12]!