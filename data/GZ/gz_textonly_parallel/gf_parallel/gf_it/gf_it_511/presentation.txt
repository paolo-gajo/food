Solo due ingredienti per una ricetta appetitosa, dall'istantanea acquolina in bocca: parliamo della pagnotta con formaggio fuso! Immaginate: una baita di montagna, una cena tra amici al calore del camino o una serata a due a base di pane fragrante e formaggio fuso... innaffiati da un buon vino rosso. A volte le cose più semplici sono anche le più buone e per preparare questa ricetta ci vuole solo un po' di fantasia da far cuocere lentamente in forno. Sentirete come il gusto si fonderà alla croccantezza e come vi verrà voglia di tuffare patate, verdure, salumi in questo piccolo scrigno di formaggio fresco filante! Un'originale e simpatica alternativa alla fonduta! 