Per preparare le rose del deserto in una ciotola ponete il burro a temperatura ambiente (quindi piuttosto plastico), lo zucchero [1], il sale [2] e la vaniglia [3] e lavorate con una spatola fino a renderlo cremoso.
Unite le uova una per volta [4]. Unite la farina setacciata [5] e mescolate [6]. 
Incorporate quindi anche il lievito setacciato [7], la farina di mandorle [8] e i fiocchi di mais sbriciolati [9] e amalgamate ancora.
Prelevate delle cucchiaiate di impasto [10] e tuffatele una per una nei cereali interi [12], rigirandoli per ricoprirli, e compattandoli leggermente [12]. 
Una volta formate, trasferite le palline su un vassoio [13] e passatele in frigo per circa 20 minuti prima di cuocerle. Disponete le rose del deserto su una teglia rivestita con carta forno [14] e cuocete in forno preriscaldato a 180° in modalità statica per 15 minuti circa. Una volta sfornate sembreranno leggermente poco cotte ma, una volta raffreddate, saranno perfette! Spolverate le rose del deserto con dello zucchero a velo [15] prima di servirle!