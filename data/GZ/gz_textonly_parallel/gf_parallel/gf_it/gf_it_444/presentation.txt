Le rose del deserto sono dei gustosi biscotti casalinghi, dalla forma insolita, che ricordano le omonime rocce desertiche. Una dolce riproduzione della natura, accattivante e golosa, che ritroverete anche nelle rose di Carnevale, fragranti fiorellini fritti delle feste. Una volta realizzato l'impasto dei frollini, questi ultimi vengono ricoperti da leggeri fiocchi di mais. E' questo il piccolo e divertente trucco che permette di riprodurre la tipica sagoma irregolare delle rose. Il risultato Ã¨ un mix strepitoso di consistenze: croccanti all'esterno e con un friabile cuore di frolla alle mandorle al loro interno, questi biscottini fatti in casa sapranno conquistare al primo assaggio. Portate in tavola i nostri sfiziosi dolcetti e vedrete che andranno subito a ruba!