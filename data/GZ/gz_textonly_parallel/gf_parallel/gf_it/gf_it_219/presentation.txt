E' possibile ottenere un primo piatto cremoso senza panna, formaggi morbidi o altri escamotage? La risposta è: pasta patate e prosciutto! A dispetto della classica pasta e patate o della saporita versione napoletana, quella che vi proponiamo oggi è una ricetta semplice da realizzare eppure così ricca e saporita! Grazie alla cottura risottata la pasta e il condimento diventeranno un magico tutt'uno dalla cremosità incredibile e avvolgente. A rendere particolarmente saporito questo primo piatto è il brodo di carne che potrete anche sostituire con del brodo vegetale: otterrete un piatto meno saporito, ma riuscirete a gustare un primo piatto cremoso, da leccarsi i baffi!Se siete amanti delle versioni originali della pasta e patatate provate i nostri paccheri con crema di patate e cozze!