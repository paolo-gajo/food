Per preparare la pasta patate e prosciutto cominciate preparando il brodo di carne, da tenere in caldo. Mondate lo scalogno e tritatelo finemente, poi tagliate a cubetti anche il prosciutto cotto e per finire sbucciate anche le patate e tagliatele a dadini. Scaldate una padella capiente sul fuoco versate 5 cucchiai di olio e aggiungete lo scalogno;  lasciatelo appassire qualche minuto [1]. Aggiungete il prosciutto [2] e saltatelo pochi istanti prima di sfumare con il vino bianco [3].
Dopo circa 5 minuti l'alcol sarà evaporato quindi unite le patate [4], aggiustate di sale e di pepe [5]. Ora bagnate con qualche mestolata di brodo di carne caldo, in questo modo le patate cominceranno a diventare più tenere [6].
Profumate con la salvia tritata [7] e tuffate la pasta: cuocetela come un risotto versando il brodo caldo un po' alla volta, in questo modo potrete risottarla [8]. Una volta che la pasta patate e prosciutto sarà pronta, assicuratevi che sia giusta di sale, e infine profumate con un ciuffo di prezzemolo tritato prima di servire [9].