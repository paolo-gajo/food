Per preparare le lasagne con ragù di salsiccia per prima cosa mondate carota, cipolla e sedano e tritateli grossolanamente [1]. Versate un paio di cucchiai d'olio nel tegame [2], unite il trito e rosolate a fiamma viva per almeno 5 minuti [3]. 
Nel frattempo prendete la salsiccia, incidete il budello [4] ed eliminatelo delicatamente con le mani [5]. Quando il trito sarà ben dorato, unite la salsiccia [6],
alzate il fuoco e sgranatela con un mestolo di legno [7]. Lasciate rosolare per circa 5 minuti. A questo punto sfumate con il vino rosso [8] e fate evaporare completamente. Unite poi la passata di pomodoro [9],
salate, pepate [10] e mescolate il tutto [11]. Coprite con un coperchio [12] e cuocete per una decina di minuti. 
Nel frattempo occupatevi di realizzare la besciamella: versate il latte in un tegame, salatelo e unite la noce moscata [13], poi portatelo a sfiorare il bollore. Fate sciogliere il burro in un altro pentolino [14], poi versate la farina a pioggia [15] 
e mescolate rapidamente con una frusta [16]. A questo punto unite il latte caldo [17] e mescolando di continuo cuocete la besciamella fino a che non si sarà addensata [18]. 
Quando anche il ragù sarà pronto [19], non vi resta che comporre la lasagna [20]. Sporcate con un po' di besciamella una teglia 20x30 cm e posizionate le lasagne alla base [20]. Ricoprite con il ragù di salsiccia, altra besciamella [21] 
e un cucchiaio di Grana Padano grattugiato [22]. Ripetete questa operazione per altre 5 volte [23], alternando ogni volta il senso delle sfoglie [24]. 
Una volta che avrete posizionato l'ultimo strato di pasta, ricoprite con il sugo rimasto [25], la besciamella [26] e il Grana Padano [27]. Cuocete in forno statico preriscaldato a 220° per 20 minuti, poi passate alla modalità grill alla massima potenza e proseguite la cottura per altri 3 minuti. 
Quando le lasagne con ragù di salsiccia saranno ben dorate, sfornatele [28], decorate con foglioline di origano e timo [29] e servite [30]!