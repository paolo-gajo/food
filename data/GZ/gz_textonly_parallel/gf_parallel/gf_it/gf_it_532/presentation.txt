I dolci buoni e light esistono. Per gli amanti del cioccolato che non vogliono rimorsi di coscienza nell’assaporare un buon dolce abbiamo la ricetta giusta: la torta all’acqua al cioccolato, la versione ancora più golosa della torta all’acqua e del ciambellone all'acqua e persino del ciambellone all'acqua al cacao. Una torta al cioccolato senza burro, senza uova e senza latte… troppi senza? Siamo sicuri di no! Lasciatevi tentare da questa torta al cioccolato soffice e golosa che vi conquisterà al primo morso! Una volta sfornata e lasciata raffreddare potete consumare la torta all'acqua al cioccolato in purezza oppure farcita con un velo della marmellata che più vi piace. E’ così facile e veloce da preparare che non potrete più farne a meno.