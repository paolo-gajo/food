Tre strati di puro piacere da scoprire assaggio dopo assaggio... una deliziosa crema al limone racchiusa tra uno strato di una morbida e fragrante pasta frolla e uno strato di soffice massa montata simile alla torta margherita. La torta con crema al limone è un dessert che vi accompagnerà per tutta la giornata, sarà perfetta da servire in qualsiasi momento. Una colazione in famiglia, o una cena tra amici saranno l'occasione perfetta per realizzare questo dolce, che racchiude tutto il gusto di questo splendido agrume e la sua freschezza lo rende adatto a tutte le stagioni! 