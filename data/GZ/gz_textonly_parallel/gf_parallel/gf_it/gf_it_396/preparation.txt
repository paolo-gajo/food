Per preparare gli gnocchi alla sorrentina iniziate dalle patate per realizzare gli gnocchi: lavatele sotto acqua corrente per eliminare l'eventuale terriccio, poi versatele in un tegame capiente, unite l'acqua [1] e cuocete le patate per circa 30-40 minuti (in base alla grandezza il tempo può variare, fate la prova con i rebbi di una forchetta per capire il grado di cottura; se volete ridurre i tempi potete utilizzare una pentola a pressione). Dedicatevi al sugo: in un tegame versate un filo d'olio, uno spicchio di aglio intero sbucciato e la passata di pomodoro [2], salate a piacere [3].
Insaporite con le foglioline di basilico, poi coprite con il coperchio [4] e lasciate cuocere a fiamma medio-bassa per circa 30 minuti. Quando le patate saranno pronte, scolatele bene. Quindi setacciate la farina sulla spianatoia e create la classica fontana [5]. Schiacciate al centro della fontana di farina le patate ancora calde con l'apposito schiacciapatate [6] oppure pelatele e schiacciatele.
Versate sulle patate l'uovo [7] e il sale [8], quindi iniziate ad impastare [9]: questa operazione va fatta piuttosto velocemente.
Basterà giusto compattare [10] e dare una consistenza omogenea all'impasto, che deve risultare morbido ma non appiccicoso (e nemmeno troppo tenace) [11]. Copritel'impasto con un canovaccio asciutto e pulito. Mettete a bollire in un tegame capiente l'acqua per cuocere gli gnocchi e salate a bollore; intanto prelevate man a mano una porzione di impasto tenendo coperta quella restante [12].
Realizzate dei bigoli dello spessore di circa 2-3 cm [13]. Spolverizzate con un po' di semola e ricavate gli gnocchi da ogni filoncino aiutandovi con un tarocco [14]. Per dare la classica rigatura trascinateli delicatamente su un rigagnocchi [15] oppure sui rebbi di una forchetta.
Man a mano che li preparerete, potrete disporre gli gnocchi su un vassoio foderato con un canovaccio pulito e leggermente cosparso di semola [16]. Una volta pronti gli gnocchi, togliete l'aglio dal sugo [17] e versatelo quasi tutto in una ciotola molto capiente [18].
Lessate gli gnocchi versandoli nel tegame almeno in 2-3 volte [19], dovranno cuocere per pochissimi istanti avendo cura che l'acqua nel tegame frema e non bolla in maniera violenta per evitare di rovinarli: non appena verranno a galla scolate gli gnocchi con l'aiuto di una schiumarola e tuffateli man a mano nella ciotola dove avete versato il sugo [20]. Mescolate delicatamente con un cucchiaio. In una pirofila, versate il restante sugo sul fondo, quindi irrorate con un filo d'olio [21].
Versate un primo strato di gnocchi [22] [23]. Condite con uno strato di mozzarella tagliata a dadini, oppure sfilacciata, e una spolverata di Parmigiano [24]. 
Proseguite poi con un altro strato di gnocchi [25], la mozzarella e il Parmigiano Reggiano DOP restanti [26]. Infornate i vostri gnocchi alla sorrentina in forno statico preriscaldato a 250° in modalità grill per 5 minuti. Serviteli ben caldi e fumanti [27]!