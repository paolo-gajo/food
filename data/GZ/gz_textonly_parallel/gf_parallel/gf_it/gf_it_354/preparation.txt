Per preparare la torta margherita fondete il burro a fuoco dolcissimo poi lasciatelo intiepidire. Versate nella ciotola di una planetaria le uova e lo zucchero [1]. Azionate la macchina con la frusta a velocità media. Quando ancora le uova non saranno completamente montate aggiungete il sale [2] e la scorza di limone grattugiata [3]. 
Montate a velocità massima per 8 minuti. Aggiungete i tuorli uno alla volta [4]. In un'altra ciotola unite farina, lievito [5], fecola [6] 
e setacciateli su un foglio di carta forno per 2 volte [7]. Rallentate la velocità della macchina e inserite le polveri in una volta sola [8]. Aumentate la velocità per uniformare la massa, dovrete ottenere un composto consistente e omogeneo, poi spegnete la macchina. Prelevate una parte di impasto, trasferitelo in una ciotola [9], 
aggiungete il burro fuso [10] e mescolate con una marisa rapidamente [11], in modo da creare un'emulsione. Aggiungete ancora poco impasto nella ciotola [12] 
e mescolate fino ad ottenere una massa uniforme [13]. Versate nuovamente il composto all'interno della ciotola della planetaria e mescolate dal basso verso l'alto. Appena avrete ottenuto un impasto omogeneo trasferitelo in uno stampo da 20 cm, possibilmente teflonato, precedentemente imburrato e infarinato [14]. Cuocete in forno statico preriscaldato a 190° per 40 minuti. Poi sfornate la torta [15] e lasciatela raffreddare. 
Sformatela su una gratella [16], guarnite con lo zucchero a velo [17] e servite la vostra torta margherita [18]. 