Per preparare la ciambella tiramisù, preparate il caffè con la moka e fatelo intiepidire. Versate in una ciotola lo zucchero e le uova [1]. Lavorate con le fruste elettriche per un paio di minuti [2]. Quando saranno gonfie e spumose aggiungete un pizzico di sale [3]
e il mascarpone [4]. Lavorate nuovamente con le fruste elettriche per qualche secondo. Aggiungete la farina setacciata [5] e il lievito [6].
Incorporate farina e lievito mescolando il composto con una spatola [7], fino a che non risulterà liscio ed omogeneo [8]. A questo punto dividetelo in 3 parti uguali in 3 ciotoline [9].
In una delle 3 ciotoline versate il cacao setacciato e 20 g di caffè [10]. Mescolate con una spatola [12] per amalgamare tutti gli ingredienti.
In un'altra ciotolina versate il restante caffè [13] e mescolate con una spatola per uniformare il composto [14]. Versate il latte nell' impasto bianco [15]
e mescolate anche questo, dovrete ottenere un impasto liscio ed omogeneo [16]. Imburrate e infarinate uno stampo da ciambella da 20 cm alla base e 22 cm in superficie. Riprendete l'impasto al cacao e versatelo sul fondo dello stampo [17]. Spargetelo su tutta la superficie poi sistemate sopra a questo impasto quello al caffè [18] sempre spargendolo su tutta la superficie.
In ultimo fate la stessa cosa con l'impasto bianco [19]. In questo modo otterrete 3 strati differenti [20]. Cuocete in forno statico preriscaldato a 180° per circa 40 minuti nel ripiano centrale. Sfornate [21] e lasciate raffreddare completamente.
Sformate poi la ciambella e trasferite in un piatto da portata [22]. Spolverizzate con il cacao amaro [23] e servite la vostra ciambella tiramisù [24].