La tartare è un antipasto sfizioso ed elegante, perfetto da servire in molte occasioni! Che sia di carne o di pesce questa preparazione è caratterizzata dal fatto che è realizzata con ingredienti interamente a crudo. Dopo la bistecca alla tartara oggi vi proponiamo una tartare di salmone con crema di avocado e mandorle tostate... un piatto delicato ma saporito, che presenta la freschezza del lime e la nota piccante dello zenzero. La carne tenera del salmone norvegese si abbina perfettamente alla crema di avocado che vi conquisterà grazie alla sua avvolgente consistenza e alla dolcezza dei pomodorini. Realizzate anche voi questa tartare di salmone di facile realizzazione, molto raffinata perfetta come uno degli antipasti per le feste di Natale!