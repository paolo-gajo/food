Cosa preparerete nella notte più spaventosa dell'anno? Se siete alla ricerca di una decorazione "da urlo" la torta di Halloween è quello che fa al caso vostro! Halloween è una festività che sta spopolando sempre più anche in Italia, dove vengono preparate squisite torte. Questo dolce è composto da una soffice torta alla zucca divisa in due per ottenere uno strato chiaro e uno al cioccolato. Scoprirete all'interno una farcitura con abbondante crema al formaggio e confettura di fragole. Grazie alla decorazione che vi proponiamo oggi otterrete una drip cake di Halloween, spaventosa al punto giusto e molto colorata, adatta anche ai più piccoli. Basterà avere un po' di dimistichezza con il sac-à-poche per realizzare i fantasmini di meringa che completeranno il dolce! 