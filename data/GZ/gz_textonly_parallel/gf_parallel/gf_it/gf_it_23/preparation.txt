Per realizzare il tiramisù ai frutti di bosco per prima cosa lavate i frutti rossi e asciugateli. Eliminate il picciolo dalle fragole [1] e tagliatele a pezzetti [2]. Nel bicchiere alto di un mixer versate i lamponi [3]
e le fragole tagliate [4], aggiungete lo zucchero di canna [5] e il succo di limone [6]
e frullate tutto con il mixer a immersione [7] per ottenere una salsa liscia. Addolcite la salsa con il miele [8] e unite i semi di mezza bacca di vaniglia [9]
ed emulsionate nuovamente il composto con il mixer [10]. Tenete da parte la salsa [11] e tagliate a metà i savoiardi [12].
In una ciotola versate la panna fresca liquida, aggiungete lo zucchero a velo [13] e montate con le fruste fino a ottenere una crema spumosa [14]. A parte aromatizzate il mascarpone con i semi di vaniglia [15]
e incorporate poco alla volta la panna montata, mescolando delicatamente con movimenti dal basso verso l’alto per non smontarla [16]. Trasferite la crema ottenuta in un sac-à-poche (17-18).
Spremete un primo strato di crema nei bicchieri del diametro di 8 cm e alti circa 6,5 cm [19], quindi immergete un savoiardo tagliato a metà nella salsa ai frutti rossi [20] e poi adagiatelo nel bicchierino. A questo punto spremete altra crema [21]
e posizionate 4-5 lamponi [22]. Fate un altro strato di savoiardi [23] e terminate con un ultimo strato di crema [24].
Ricoprite i tiramisù ai frutti di bosco con qualche cucchiaio di salsa avanzata [25] e per finire guarnite con qualche frutto di bosco a piacere [26] e foglioline di menta fresca [27].