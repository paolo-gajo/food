Come si può resistere ad un piatto di lasagne? Strati di pasta fresca alternati a condimenti cremosi e saporiti dalle mille varianti: oggi lasagne alle zucchine! Con le regine dell'estate vi proponiamo questo primo di pasta fresca dai sapori semplici e genuini, con un tocco da veri maestri! Abbiamo realizzato un leggero pesto di zucchine, in chiave veloce, che conferirà la giusta spinta! Tra gli strati delle lasagne alle zucchine, cremosissime grazie alla besciamella fatta in casa, ci sarà un pizzico di pepe per dare profumo e sprint, una generosa grattugiata di formaggio per un effetto ancora più sapido e filante! Vi sembra di sognare, vero? Non è un sogno, basta prendere gli ingredienti necessari e iniziare a trasformare questa prelibatezza che vi decriviamo in squisita realtà!