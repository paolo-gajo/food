Tutti le abbiamo assaggiate almeno una volta a Napoli ma non solo... le zucchine a scapece sono uno dei contorni più gustosi della tradizione campana. Il nome a scapece o alla scapece probabilmente viene fatto risalire al tempo della dominazione spagnola, precisamente al termine escabeche che significa inzuppare. Le zucchine fritte, infatti, vengono tuffate ancora calde in un'emulsione di olio, aceto di vino, menta e aglio. La preparazione a scapece è molto simile a quella in carpione. Tutte queste preparazioni, originariamente nate per conservare gli alimenti (in particolare carne e pesce, come le alici alla scapece, poi anche le verdure), sono divenute poi ricette tipiche. Le zucchine a scapece sono ottime da servire come antipasto insieme a crostini di pane, oppure come contorno per secondi di pesce, come per esempio gli involtini di pesce spada.Se anche voi siete amanti di questo ortaggio scoprite tutte le nostre ricette con le zucchine: