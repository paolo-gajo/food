Per preparare le zucchine a scapece iniziate lavando e spuntando le zucchine: tagliatele a rondelle di circa 3 mm [1]. Scaldate l'olio di semi in padella e friggete poche zucchine alla volta [2]; se l'olio è ben caldo basteranno pochi istanti [3]. 
Man mano che saranno ben colorite [4], scolate su carta assorbente [5]. Mentre si intiepidiscono preparate il condimento: affettate l’aglio [6]. 
Tritate grossolanamente la menta [7]. In una ciotola unite l'aglio [8] e la menta [9].
Condite con l’olio evo [10], l’aceto [11] e il sale [12]. 
Emulsionate il tutto con una forchetta [13]. Condite le zucchine con l'emulsione ottenuta [14], mescolate e fate riposare in frigo un paio d’ore prima di gustare le vostre zucchine a scapece [15]!