Per preparare la trippa alla romana iniziate tagliando a listarelle la trippa pulita [1] [2]. Ponetela in un tegame, coprite con acqua [3].
Aggiungete il sale grosso [4], una carota e mezza cipolla [5], coprite con il coperchio e cuocete per 30-40 minuti a fiamma medio-bassa [6].
Nel frattempo occupatevi del sugo: in un altro tegame versate un giro d'olio, aggiungete il grasso di prosciutto e lasciate soffriggere [8]. Versate quindi i pomodori pelati [9].
Salate [10] e cuocete per 20 minuti. Intanto la trippa sarà cotta [11], scolatela, eliminate carota e cipolla [12].
Versate l'olio [13], il vino [14] e aromatizzate con la menta secca [15]. Fate sfrigolare qualche istante, mescolando.
Eliminate dal sugo il grasso di prosciutto [16]. Unite la salsa alla trippa  [17] mescolate per amalgamare e insaporire [18]. Proseguite la cottura per altri 20 minuti.
A parte in una padella calda tostate il pepe in grani [19], poi pestatelo con il mortaio [20]. Servite la trippa alla romana con Pecorino romano grattugiato e il pepe tostato [21].