Per preparare la Pasta al pesto di rucola e limone con pomodorini confit iniziate dai pomodorini confit: tagliate i pomodorini a metà [1], adagiateli su una teglia foderata con carta forno con la parte del taglio verso l’alto, conditeli con zucchero [2], sale e olio [3]. Cuocete in forno ventilato preriscaldato a 200 gradi per circa 25 minuti, fino a quando non sono appassiti e leggermente caramellati.
Sfornate e lasciate intiepidire [4]. Occupatevi delle mandorle: disponete le mandorle a lamelle in una teglia foderata con carta forno [5], cuocete a 200 gradi forno statico per circa 5 minuti, fino a doratura [6]. 
Ora preparate il pesto di rucola: nel mixer versate la rucola lavata e sciugata [7], i pinoli, il formaggio grattugiato [8], il sale, il succo di limone [9].
Azionate le lame del mixer, versate l'olio a filo mentre frullate [10]. Il pesto è pronto [11] tenetelo da parte. Cuocete la pasta al dente in abbondante acqua bollente salata [12].
Scolate la pasta [13], ponetela in una pirofila larga o su un vassoio, conditela con olio e lasciatela raffreddare [14]. Condite la pasta con il pesto di rucola [15].
 
Mescolate per insaporire [16] e servite guarnendo i piatti con le mandorle [17] e i pomodori. La Pasta al pesto di rucola e limone con pomodorini confit è pronta per essere gustata [18].