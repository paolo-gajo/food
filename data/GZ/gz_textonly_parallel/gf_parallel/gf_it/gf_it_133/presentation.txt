Una volta c'era la crostata classica, poi venne quella morbida e oggi vogliamo parlarvi di un'ulteriore variante: la crostata morbida al cioccolato! Questa versione è terribilmente golosa perché il cioccolato è il vero protagonista di questo dolce. Infatti è presente nella base soffice e nella copertura che è a base di ganache al cioccolato latte. Come per la classica, la crostata morbida al cioccolato viene cotta all'interno del famosissimo "stampo furbo". Questo particolare stampo ha il fondo leggermente rialzato, in questo modo la crostata morbida presenterà una cavita perfetta per essere farcita con la crema che più amate! 