Per preparare la crostata morbida al cioccolato riponete il burro fuori dal frigorifero e assicuratevi che questo sia morbido prima di iniziare la preparazione. A questo punto tritate il cioccolato fondente [1], ponetelo in una ciotola [2] e fatelo sciogliere a bagnomaria [3]; in alternativa potete utilizzare il microonde, basterà azionarlo pochi secondi per volta e mescolare man mano in modo che non bruci.
A fuoco spento aggiungete il burro a cubetti [4] e mescolate energicamente [5] in modo da amalgamarlo completamente [6].  
Tenete da parte e passate a montare le uova aggiungendo lo zucchero [7] poco per volta [8]. Ci vorranno circa 10 minuti per ottenere un composto chiaro e gonfio. A questo punto unite il cioccolato fuso con il burro [9].  
Continuate a lavorare il tutto a media velocità [10]. Ora setacciate la farina e il lievito direttamente nella ciotola [11] e incorporate le polveri con le fruste elettriche, questa volta a bassa velocità [12]. 
Non appena avrete ottenuto un composto uniforme [13] trasferitelo nello stampo furbo da 24 cm in superficie e 22 cm alla base, precedentemente imburrato e infarinato. Livellate la superficie [15] e cuocete in forno statico preriscaldato a 180° per 30 minuti. 
Una volta che la torta sarà cotta (fate sempre la prova dello stecchino) sfornatela [16], lasciatela intiepidire quindi capovolgetela su un piatto da portata [17]. Sollevate delicatamente lo stampo, lasciate raffreddare [18] e nel frattempo preparate la crema ganache. 
Versate la panna in un pentolino [19] e portatela a sfiorare il bollore. Intanto tritate finemente il cioccolato al latte [20] e trasferitelo in una ciotola. Non appena la panna sarà ben calda versatene una piccola parte sul cioccolato [21].
Mescolate subito [22], poi aggiungete la panna restante in 2 volte [23] e continuate a mescolare delicatamente fino ad ottenere un composto liscio, facendo attenzione a non incorporare aria [24]. Mettete la ganache in frigorifero per 10-15 minuti in modo che raggiunga la giusta consistenza.
A questo punto versate la ganache nella cavità della torta [25] e distribuitela uniformemente sull'intera superficie [26]. Decorate con frutti di bosco e foglioline di menta e servite la vostra crostata morbida al cioccolato [27]. 