Le melanzane arricchiscono la nostra tavola in estate con tante classiche preparazioni come la parmigiana, le melanzane ripiene o a funghetto… con la ricetta delle melanzane al forno vi suggeriamo un modo nuovo per servirle! Morbidi dischetti al gusto pizza, guarniti con pomodorini freschi, origano e scamorza filante, da servire come sfizioso antipasto, contorno o secondo piatto vegetariano. Un’idea appetitosa che piacerà anche ai più piccoli o a chi non ama particolarmente le verdure! Perfette per un menù mediterraneo, le melanzane al forno sono ottime da servire sia calde che a temperatura ambiente e quindi ideali anche per un buffet.