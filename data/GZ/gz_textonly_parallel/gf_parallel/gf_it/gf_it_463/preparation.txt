Per realizzare le sfogliatine al caffè per prima cosa ponete la ricotta in un colino così perderà il siero e non risulterà troppo umida, lasciatela scolare per almeno un’ora. Preparate il caffè della moka, zuccheratelo [1] e poi lasciatelo raffreddare. Occupatevi della crema: in una ciotola versate la panna ben fredda [2] e montatela a neve ferma con le fruste elettriche [3]. 
Una volta che la ricotta sarà asciutta, trasferitela in una terrina [4], aggiungete lo zucchero a velo [5] e mescolate [6] 
per ottenere un composto omogeneo [7]. Una volta che il caffè si sarà raffreddato versatelo nella crema di ricotta [8], mescolate per incorporarlo bene e poi unite anche le gocce di cioccolato [9].
A questo punto unite anche la panna montata, poco alla volta e delicatamente così da non smontarla [10]. Coprite con pellicola [11] per alimenti e ponete in frigorifero a rassodare e intanto occupatevi della sfoglia. Stendete la sfoglia su un tagliate [12]
e tagliatela con un coltello in 16 parti uguali [13]. Spennellate la superficie con il burro fuso [14] e spolverizzate con lo zucchero semolato [15], in questo modo la sfoglia rimarrà croccante a contatto con la crema.
Ora distanziate leggermente i rettangoli per non farli attaccare e praticate dei fori sulla pasta con i rebbi della forchetta [16] per non farla gonfiare troppo in cottura. Cuocete le sfogliatine in forno ventilato preriscaldato a 180° per 10 minuti. A cottura ultimata sfornate [17] e lasciate intiepidire. Intanto riprendete la crema dal frigorifero [18]
E versatela in un sac-à-poche senza bocchetta (19-20), ora spremete la crema su una sfogliatina [21], in modo da ricoprirla interamente
Quindi richiudete con un’altra sfogliatina [22] e spolverizzate la superficie con lo zucchero a velo [23]. La sfogliatina al caffè è pronta per essere servita [24]!