Il tiramisù, così goloso con la sua morbida e spumosa crema al mascarpone e l'intenso aroma di caffè è senza dubbio il dessert più amato da sempre! Ma avete mai pensato di usare questa intramontabile ricetta per realizzare un dolce scenografico e d'effetto, ideale per le occasioni speciali? Noi non abbiamo resistito a questa tentazione: il risultato è la torta tiramisù, un sicuro successo per un compleanno o per i vostri più importanti festeggiamenti! Ciuffi di crema al mascarpone, realizzata con la pâte à bombe, si alternano a soffici dischi di savoiardi, tutto rigorosamente fatto in casa, perché il tempo che dedicherete a questa delizia sarà ripagato dalla sua bontà e dalla soddisfazione dei vostri ospiti che saranno conquistati dalla torta tiramisù fin dalla prima fetta! Provate anche la crostata morbida al tiramisù, stupirà tutti con la sua originale decorazione!