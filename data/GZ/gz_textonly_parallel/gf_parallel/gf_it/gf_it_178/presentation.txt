Dopo frappe e migliaccio, uno dei dolci simbolo, tipici della festa del Carnevale sono le castagnole, morbide e golose palline tipiche di tante regioni d'Italia da Nord a Sud, da gustare semplici o ripiene. Sappiamo che molti di voi hanno già pronto tegame e olio per friggere... e anche oggi non deluderemo le vostre aspettative per preparare questa prelibatezza tipica del periodo, ma rivisitata! Una versione un po' diversa delle classiche frittelle di Carnevale, ancora più morbide e gustose: le castagnole di ricotta! Vi conquisteranno al primo morso, grazie alla loro consistenza e al sapore delicato. Siamo sicuri che anche voi non saprete resistere a queste piccole sfere di tenera bontà. Preparatele per i vostri buffet colorati e golosi assieme ad altre delizie carnevalesche: