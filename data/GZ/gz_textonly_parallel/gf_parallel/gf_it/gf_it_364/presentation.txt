Pollo grigliato, pollo alle mandorle, in insalata di pollo o petto di pollo panato con i corn flakes! Il petto di pollo si può preparare in così tanti modi come secondo piatto per accontentare i gusti di tutti. In questa ricetta ci rivolgiamo a chi adora il gusto agrumato: pollo al limone. Tenere striscioline di petto di pollo tuffate in una cremina densa e avvolgente che renderà questo secondo piatto davvero irresistibile e profumato, un'ottima alternativa alle classiche scaloppine. Potete decidere di aromatizzarlo con del prezzemolo, del rosmarino o della salvia... noi preferiamo il pollo al limone così, in purezza! Aspettiamo di conoscere la vostra variante!