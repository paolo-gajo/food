Per realizzare il pollo al limone per prima cosa grattugiate la scorza del limone [1] e spremetene il succo [2] e filtratelo [3]. 
Occupatevi poi della pulizia del petto di pollo: dividete a metà il petto [4], eliminate le parti più grasse e tagliatelo prima a striscioline [5] poi a bocconcini più piccoli [6]. 
Ora passate il pollo nella farina [7] e mescolate per farla aderire (8. Ponete un tegame sul fuoco, versate l’olio di oliva [9] e scaldatelo;
quando sarà ben caldo versate i bocconcini di pollo [10] e lasciateli dorare a fiamma media per circa 5 minuti, rigirandoli di tanto in tanto [11] fino a quando saranno ben rosolati. Toglietele dal fuoco e tenetele da parte. Preparate la salsa:in una ciotola versate l'amido e l'acqua [12].
Unite anche lo zucchero [13], la salsa di soia [14] e il succo di limone [15]. 
Nella stessa padella in cui avete rosolato il pollo versate il liquido ottenuto [16], lasciate addensare per 1 minuto mescolando con la frusta [17] e versate anche il pollo [18]. 
Mescolate lentamente e lasciate andare sul fuoco per 3-4 minuti. A fine cottura profumate con la scorza di limone [19] e origano fresco [20]. Servite il pollo al limone ben caldo [21].