Per preparare la pasta alla norma come prima cosa lavate e asciugate bene la melanzana, spuntatela [1]. Tagliatela a fette di circa 8 mm [2] e trasferitele in uno scolapasta [3].
Cospargetele con il sale [4] e lasciate spurgare per almeno 15 minuti. Nel frattempo occupatevi dei pomodori: lavateli eliminando il picciolo [5]. Tagliateli a metà [6].
Trasferite in un tegame con un pizzico di sale [7], 3 spicchi d'aglio (potete anche ridurre se non lo preferite, ma caratterizza la pasta alla Norma) [8] e un mazzetto di basilico [9].
Lasciate cuocere per 30 minuti senza aggiungere nulla a fiamma bassa, i pomodori rilasceranno la loro acqua [10]. Trascorsi i 30 minuti eliminate aglio e basilico. Trasferite i pomodori in un passaverdure a maglia finissima [12] e passateli.
Una volta che avrete ottenuto la vostra passata [13] trasferite in una padella, unite ancora uno spicchio d'aglio [14] e un rametto di basilico [15]. Lasciate cuocere altri 40 minuti, mescolando di tanto in tanto. 
Potete sciacquare bene le melanzane, tamponarle con carta da cucina. Poi versate l'olio extravergine in una pentola dai bordi alti e portatelo ad una temperatura di circa 170-180°°. Immergete poche melanzane per volta nell'olio [16] e giratele di tanto in tanto. Ci vorranno alcuni minuti perchè risultino ben dorate [17]. A questo punto scolatele con una pinza e trasferitele su un vassoio foderato con carta da cucina [18]. Continuate a friggere le melanzane e nel frattempo ponete sul fuoco una pentola colma d'acqua, che servirà per la cottura della pasta. 
Quando il sugo sarà piuttosto denso, eliminate il basilico [19], aggiungete un cucchiaio dell'olio della frittura delle melanzane [20] e un filo d'olio a crudo [21].
Cuocete la pasta al dente [22], scolatela e trasferitela nel sugo [23]. Saltate velocemente per condire [24].
Trasferite la pasta nei piatti, aggiungete le melanzane fritte [25], abbondante grattugiata di ricotta di pecora salata [26], una fogliolina di basilco e servite la vostra pasta alla Norma [27]!