Per realizzare i pancake senza uova per prima cosa fate sciogliere il burro in un pentolino e lasciate intiepidire. Intanto versate la farina in una ciotola e aggiungete il lievito setacciato [1], lo zucchero [2] e il latte [3].
Amalgamate il tutto con una frusta a mano, poi unite anche il sale [4], il burro fuso intiepidito [5] e l’estratto di vaniglia [6]. Mescolate ancora per ottenere un composto liscio e omogeneo.
Scaldate una padella antiaderente a fuoco medio-basso e ungetela con poco burro [7], poi versate al centro un mestolo scarso di pastella [8] e allargatela leggermente con il dorso di un cucchiaio per renderla tonda [9].
Quando sulla superficie cominceranno a comparire delle bollicine girate il pancake con una paletta [10] e cuocete per un minuto sull’altro lato [11]; il tempo di cottura totale è di circa 3 minuti ciscuno. Se volete potete anche realizzarli più grandi e regolarvi con i tempi di cottura. Man mano che sono cotti, impilate i pancake senza uova su un piatto da portata e guarniteli con gli ingredienti che preferite [12]!