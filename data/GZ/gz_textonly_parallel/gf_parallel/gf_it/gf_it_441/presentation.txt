E' domenica mattina e volete preparare la colazione per tutta la famiglia ma avete terminato le uova? Nessun problema, a tutto c'è una soluzione! E quella che vi proponiamo noi si chiama: pancake senza uova! Pancake soffici e profumati, si preparano in pochissimo tempo perché non avrete bisogno di montare gli albumi a neve, a differenza dei pancake classici. Proprio come questi, però, saranno pancake perfetti e ottimi da gustare con sciroppo d’acero, creme, confetture, miele o frutta fresca! Dopo aver assaggiato i pancake senza uova scoprite anche altre varianti come i pancake proteici, i pancake light, i pancake senza burro, i pancake senza latte, i pancake senza lievito o i divertenti pancake giganti americani, per una colazione ogni volta diversa e attenta a tutte le esigenze!