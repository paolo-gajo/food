Per realizzare i fusilli bucati alla crema di radicchio per prima cosa ponete sul fuoco una pentola colma di acqua salata che servirà per la cottura della pasta e portatela a bollore. Tagliate la base del cipollotto [1], lavatelo e poi riducetelo a listarelle [2], avendo cura di scartare la parte verde. Scaldate l’olio in un tegame e versate il cipollotto affettato [3].
Lasciate rosolare un paio di minuti, quindi allungate con un paio di mestoli di acqua di cottura della pasta [4] e proseguite per circa 10 minuti o finché non si sarà appassito. Intanto eliminate la base del radicchio, lavate le foglie e tagliatele a falde [5]. Versate il radicchio nel tegame con il cipollotto [6],
salate [7], pepate e proseguite la cottura per altri 5 minuti. Nel frattempo prendete la pasta, versatela nell’acqua bollente [8] e cuocetela per circa 10 minuti o per il tempo indicato sulla confezione. Una volta che il radicchio sarà cotto [9],
prelevate con il mestolo 2/3 del condimento e trasferitelo in un bicchiere dal bordo alto [10], versate la panna fresca [11] e frullate il composto con il mixer ad immersione [12]
fino a quando non otterrete una crema omogenea [13]. Nel frattempo la pasta sarà cotta, scolatela direttamente nel tegame con il condimento [14], mescolate [15],
profumate con le foglioline di timo [16] e aggiungete il pecorino grattugiato [17]. Aggiustate di sale e di pepe, mescolate per insaporire e servite ben caldi i fusilli bucati alla crema di radicchio [18].