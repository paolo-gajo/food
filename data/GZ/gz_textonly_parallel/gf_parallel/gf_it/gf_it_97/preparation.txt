Per preparare la sbriciolata alle fragole iniziate dalla crema: scaldate il latte con le due bacche di vaniglia e i semini interni [1]. Fate raggiungere il bollore. Nel frattempo versate i tuorli in una ciotola, aggiungete lo zucchero [2] e mescolate con una frusta. Unite anche la farina [3]. 
Continuate a mescolare con una frusta finché il composto non sarà omogeneo [4]. Quando il latte raggiungerà il bollore, togliete le bacche di vaniglia e versatelo sul composto di uova in 3 volte, mescolando con una frusta [5]. Versate tutto il composto nella pentola precedentemente utilizzata, riportate sul fuoco e  cuocete la crema a fuoco medio, continuando a mescolare, toccando bene tutti i lati ed il fondo della pentola. Quando la crema inizia ad addensarsi e a sobbollire, continuate a mescolare per un minuto circa [6].
Mettere la crema pronta [7]  in un contenitore lungo e largo o una ciotola capiente [8], ponete sopra la pellicola a contatto e fate raffreddare a temperatura ambiente. Tagliate a cubetti il burro per la base [9].
Tenete il burro in frigo in modo che sia ben freddo [10]. In una ciotola unite la farina, il lievito e lo zucchero a velo [11]. Setacciate le polveri nel mixer [12].
Unite i semi di una bacca di vaniglia, un pizzico di sale e il burro [14]. Azionate il mixer per sabbiare brevemente. Mettete il composto in una ciotola, versate sopra le uova sbattute [14]. Impastate velocemente con le mani cercando di pizzicare l’impasto [15].
Dovrete ottenere un composto sbriciolato [16]. Coprite la ciotola con pellicola e fate riposare in frigorifero per un’ora. Foderate uno stampo a cerniera del diametro 24 cm con carta da forno, fate in modo che la carta superi di alcuni cm il bordo dello stampo. Versate 2/3 di frolla sul fondo [17] mantenendo la sabbiatura, ricavate i bordi (alti fino al limite dello stampo), aiutatevi schiacciando leggermente con un cucchiaio l'impasto [18].
Riempite lo stampo con la crema pasticcera [19], se preferite potete utilizzare un sac-à-poche per poi livellarla con una spatola [20]. Coprirete con la confettura di fragole utilizzando anche qui un sac-à-poche [21] o un cucchiaio.
Tagliate a pezzettini le fragole [22] e distribuitele sopra la confettura [23]. Terminate aggiungendo la frolla avanzata [24]. 
E' normale che il tutto arrivi proprio al bordo della tortiera o strabordi leggermente. Cuocete la sbriciolata [25] in forno statico preriscaldato a 180° per 80 minuti: i primi 50 minuti nel ripiano medio – basso, per i restanti 30 minuti alzate leggermente la torta per farla colorare. Sfornate la sbriciolata alle fragole, lascitela intiepidire [26], poi sformatela e cospargete con zucchero a velo prima di servire [27].