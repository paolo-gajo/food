Per preparare i fusilli con pesto di zucchine e salmone iniziate dal pesto di zucchine: prendete le zucchine, tagliate le estremità [1] e grattugiatele, servendovi di una grattugia dai fori larghi [2]. Sistemate le zucchine grattugiate in un colino posto sopra un recipiente abbastanza alto: il colino non deve toccare il fondo della ciotola [3].
Salate leggermente le zucchine [4], mescolatele e lasciatele scolare con un peso sopra [5]. Un barattolo pieno di legumi o di farina andrà benissimo. Lasciate riposare le zucchine per circa 30 minuti, in modo che perdano tutta la loro acqua di vegetazione [6].
Una volta trascorso questo tempo, mettete le zucchine nel mixer [7] aggiungete i pinoli, le mandorle e il parmigiano [8], un pizzico di sale [9]
l'olio [10] e le foglie di basilico [11]. Frullate il tutto fino a ottenere una crema omogenea e con tutti gli ingredienti ben amalgamati tra loro [12].
Il pesto di zucchine è pronto: trasferitelo in una ciotola [13] e mettetelo da parte. Nel frattempo mettete sul fuoco una pentola con abbondante acqua salata: vi servirà per cuocere la pasta. Occupatevi del filetto di salmone, che dovrà essere già stato deliscato e privato della pelle. Tagliatelo prima a fette non troppo sottili [14] e poi da queste ricavate delle listarelle lunghe 2-3 cm [15].
Trasferitele in una ciotola, aggiungete l'olio [17] e condite con sale e pepe [18].
Mescolate bene [19] e tenete da parte. Quando l'acqua della pasta sarà giunta a bollore, versate i fusilli [20] e lasciate cuocere per il tempo indicato sulla confezione. A questo punto tornate ad occuparvi del salmone: per prima cosa spremete un limone [21].
Poi versate gli straccetti di salmone in una padella già calda, facendoli scottare per qualche secondo, mescolando il meno possibile [22]. Sfumate con il succo di limone [23] e lasciate cuocere ancora per qualche minuto [24]. Togliete la pentola dal fuoco e tenete il salmone in caldo. 
Versate il pesto di zucchine in una capiente casseruola [25]. Nel frattempo i fusilli saranno cotti: scolateli tenendo da parte un po' di acqua di cottura e versateli nel pesto [26], aggiungendo una mestolata di acqua di cottura per amalgamare il tutto [27].
Mescolate bene i fusilli e il pesto [28] e aggiungete il salmone, mescolando delicatamente [29]. Saltate la pasta per qualche secondo e infine impiattate [30]: i vostri fusilli al pesto di zucchine e salmone sono pronti per essere gustati!