Pensate ai dolci casalinghi più amati: la torta di mele, lo strudel, le frittelle... tutte queste delizie hanno lo stesso comune denominatore: le mele! In cottura questi frutti rilasciano tutta la loro dolcezza diventando morbidi e golosi, come nella ricetta che vi proponiamo qui: la crostata di mele. Una classica torta della nonna dai gusti semplici apprezzata da tutta la famiglia, perfetta da servire a fine pasto come dessert oppure da gustare a merenda accompagnandola con un caldo tè speziato, per una dolce pausa. Un guscio di frolla friabile e fragrante racchiude una squisita spirale realizzata con pazienza fettina dopo fettina, così da rievocare i petali di una rosa. Un effetto visivo facile da realizzare e che conferirà un tocco raffinato alla vostra crostata di mele fatta in casa!Scoprite anche la nostra crostata mele e crema, un'altra versione davvero sfiziosa!