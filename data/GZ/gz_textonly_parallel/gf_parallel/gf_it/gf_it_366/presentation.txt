Il risotto al limone e gamberetti è un primo piatto perfetto per tutte le stagioni, dal sapore delicato e dal profumo unico. Una variante ancora più sfiziosa del classico risotto al limone, che sprigiona tutta la ricchezza di questo agrume. L'unione con i gamberetti sarà un connubio perfetto, in pochi minuti otterrete un buonissimo primo piatto a base di pesce! Realizzare questo risotto infatti è davvero semplice, seguendo i nostri passaggi riuscirete a preparare un pranzetto coi fiocchi per i vostri amici o per stupire la persona che più amate! Grazie all'aggiunta del burro a fuoco spento, otterrete una mantecatura perfetta e un risotto cremoso come quello di un grande chef! 