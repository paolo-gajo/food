Per le feste natalizie non possono mancare lucine, ghirlande, film a lieto fine e soprattutto i biscotti di Natale, come i biscotti di Pan di zenzero, una ricetta golosa e facile, perfetta per arricchire i menù delle feste. Amatissimi nel mondo anglosassone, e ormai anche dalle nostre parti, i gingerbread hanno origini nordeuropee. Il loro gusto ricco e speziato ha conquistato proprio tutti! Questi biscottini si realizzano in tante forme diverse: omini, renne, alberelli, calzette o stelline, tutto è concesso purché richiami la magia del Natale. Ma c’è una formina speciale che proprio non può mancare: grazie a lei questo biscotto diventa il gingerbread man… l’omino di pan di zenzero. Un tocco di ghiaccia reale e i vostri biscotti di pan di zenzero prenderanno le fattezze desiderate, diventeranno protagonisti di tante storie golose che rievocano l'atmosfera delle feste natalizie e arricchiranno di gusto la calza della Befana insieme ad altre leccornie tipiche come il carbone, i candy cane twist nella nostra versione cookies, le caramelle mou e golosi lecca lecca! E se amate i biscotti speziati non perdetevi la ricetta dei Lebkuchen! Potete utilizzare questo impasto per realizzare anche: