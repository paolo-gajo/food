Per preparare le verdure gratinate al forno come prima cosa lavate le verdure. Prendere la melanzana, spuntatela [1] e tagliatela a fette spesse 7-8 mm nel senso della lunghezza [2]. Passate al peperone, eliminate la calotta superiore [8] e i semi interni.
Dividetelo in 3 pezzi grandi [4] ed eliminate i filamenti interni [5], poi schiacciateli leggermente per appiattirli. Spuntate le zucchine [6].
Tagliatele a fette spesse 5-6 mm [7]. Rivesti una leccarda con carta forno e ungila [8], in questo modo le verdure si condiranno anche sotto. Posizionatele all'interno della teglia, non è un problema se si sovrappongono leggermente [9].
Incidete le verdure con un coltello [10] e conditele con sale e olio [11]. Cuocete in forno statico preriscaldato a 180° nel ripiano centrale per 30 minuti. Nel frattempo preparate la panatura. In una ciotola versate il formaggio grattugiato e aggiungete il pane grattugiato grossolanamente [12].
Aggiungete le erbe aromatiche [13], sale e pepe. Mescolate il tutto [14]. Trascorsi i 30 minuti sfornate le verdure [15].
Aggiungete sopra la panatura [16] e un filo d'olio [17]. Cuocete per altri 10-12 minuti, sempre a 180°, trasferite poi la teglia nella parte alta del forno e azionate il grill per un paio di minuti sino a che non saranno ben dorate. Sfornate [18] e servite le vostre verdure al forno gratinate. 