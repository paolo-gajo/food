E’ giunta dalle Americhe in tempi lontani ma l’abbiamo fatta nostra in mille declinazioni: si tratta della zucca, paladina delle fredde stagioni. Una delle preparazioni in cui impiegare questo ortaggio è la minestra di zucca: un antico primo piatto originario della provincia di Milano dove da sempre i tre semplici ingredienti protagonisti di questa portata sono trasformati in una bontà vellutata. Crema di zucca, latte intero e pasta corta è una combinazione vincente, da arricchire se volete con spezie di ogni sorta.Servita ben calda in una serata in compagnia tra famigliari o amici, il gelo scomparirà per magia rendendo tutti felici!