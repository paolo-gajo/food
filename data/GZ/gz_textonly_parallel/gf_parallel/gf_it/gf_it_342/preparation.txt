Per realizzare la minestra di zucca alla milanese iniziate pulendo la zucca. Tagliatela a metà e poi a spicchi, quindi svuotatela dei semi e dei filamenti interni [1] ed eliminate la buccia [2]. Riducetela a falde dello spessore di 2-3 mm [3] e ponetela in un tegame.
Aggiungete l’acqua [4], aggiustate di sale e di pepe [5] quindi fate stufare la zucca per pochi minuti ponendo un coperchio sul tegame [6].
Una volta cotta trasferitela in un mixer e azionate le lame fino a ridurla in crema omogenea [7]. In un altro tegame portate il latte a bollore [8] e unitevi poi la zucca [9], mescolando accuratamente. 
Versate la pasta nella vellutata ottenuta [10] e fatela cuocere a fuoco moderato, mescolando di frequente per non farla attaccare al fondo. Condite con il Grana Padano grattugiato [11], tenendone da parte un po’ per l’impiattamento.La vostra minestra di zucca alla milanese è pronta [12].