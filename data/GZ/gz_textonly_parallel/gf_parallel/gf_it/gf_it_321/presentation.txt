Il dolce estivo per eccellenza? La crostata alla frutta: frolla, crema pasticcera e frutta fresca! Ma se preferite non accendere il forno e non stare troppo ai fornelli, ecco la soluzione che cercavate: crostata senza cottura! Un dessert goloso e fresco, con una base tipo cheesecake ricoperta da una farcitura tipo panna cotta e una cascata di frutta fresca di stagione che renderà la vostra crostata così invitante da divorarla con gli occhi! La crostata senza cottura, perfetta come torta estiva di fine pasto o per una freschissima merenda, sarà un richiamo irresistibile con il suo tripudio di colori e sapori, scoprite insieme a noi come realizzarla e le vostre giornate estive prenderanno una piega decisamente più golosa!