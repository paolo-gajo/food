Per preparare la torta fredda al limone, iniziate dalla base: sciogliete il burro a fuoco molto dolce poi fate intiepidire. In un mixer inserite i biscotti secchi [1], e frullate fino a ridurli in polvere. Trasferite in una ciotola e unite il burro sciolto [2] e lasciato intiepidire. Mescolate con un cucchiaio [3].
Ponete il composto in una tortiera a cerniera del diametro di 20 cm rivestita con carta da forno. Con il dorso di un cucchiaio distribuite bene il composto di biscotti secchi su tutta la base [4]. Ponete a rassodare in frigo per almeno 30 minuti. Intanto passate a preparare la crema: in una pirofila bassa e larga versate acqua fredda e ponete in ammollo i fogli di gelatina [5] per circa 10 minuti. In una ciotola versate lo yogurt, grattugiate la scorza di limone non trattato [6]
quindi spremetene il succo [7]. Versate anche il succo ottenuto nella ciotola con gli altri ingredienti [8] e mescolate [9].
Una volta pronta [10], potete unire alla crema lo zucchero a velo [11], mescolando accuratamente perchè si sciolga del tutto [12].
In un pentolino scaldate 150 g di panna presi dalla dose totale, fate arrivare a sfiorare il bollore. Poi prendete la gelatina e strizzatela dolcemente [13], versatela nella panna scaldata [14] quindi mescolate per farla sciogliere completamente. Lasciate intiepidire leggermente e versate il tutto in ciotola [15].
Mescolate per far amalgamare bene i due composti [16]. Poi in una ciotola versate i 250 g di panna fresca liquida rimasti e montate con delle fruste elettriche [17]; a questo punto versate anche la panna montata nel composto con lo yogurt [18].
Mescolate il tutto delicatamente con una marisa, dall'alto verso il basso in modo che la crema non perda la sua consistenza spumosa [19]. Potete versare la crema ottenuta sulla base della torta fredda, oramai rassodata [20]; livellate il tutto con la spatola o il dorso di un cucchiaio [21] e riponete in frigo a rassodare. E' preferibile attendere un giorno intero o almeno una notte perchè la torta si solidifichi completamente.
Per decorare la torta fredda di limone, potete sminuzzare grossolanamente il cioccolato bianco [22]; rimuovete lo stampo a cerniera e la carta da forno, distribuite il cioccolato bianco sulla superficie della torta [23]. La vostra torta fredda al limone è pronta per essere gustata [24]!