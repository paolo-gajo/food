Fresca, genuina e colorata! La nostra insalata di pollo saporita è una carica di energia, perfetta da portare come schiscetta per la pausa pranzo in ufficio o da servire in occasione di una cena a buffet tra amici ma è anche una perfetta soluzione salvacena da preparare in anticipo per quei giorni in cui si ha poco tempo da dedicare ai fornelli. Petti di pollo grigliati e cruditè di verdure stuzzicanti, da variare in base al proprio gusto personale e alle disponibilità della stagione. A completare il piatto una salsa avvolgente che renderà ancora più ghiotta la preparazione. L’insalata di pollo saporita è la ricetta perfetta per portare in tavola un pasto sano e appetitoso!