Le mele con la loro polpa zuccherina e croccante rappresentano un ingrediente versatile da utilizzare per molteplici ricette dolci e salate, come la classica torta di mele casalinga. Presenti anche in preparazioni appetitose dai sapori agrodolci come la terrina di baccalà o il carrè di maiale, le mele sono sempre presenti in dispensa! Qui vogliamo stuzzicare il vostro palato con una variante delle classiche frittelle di mela: le frittelline di mele e ricotta. Si tratta di morbidi bocconcini arricchiti da tanti cubetti di mela da scoprire morso dopo morso, perfetti per una merenda invernale da condividere con tutta la famiglia!