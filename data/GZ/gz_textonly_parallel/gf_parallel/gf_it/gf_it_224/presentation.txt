Croccante, succulento, aromatico e dal gusto unico... stiamo parlando del pollo alla diavola! Anche se le sue origini sono ancora incerte il suo nome è sicuramente attribuito ad una delle spezie utilizzata per ricoprire il pollo prima della cottura: il peperoncino! La ricetta di oggi ha un grado di piccantezza medio, ma ovviamente potrete aumentare o diminuire la dose in base ai vostri gusti e scegliere il tipo di peperoncino che più amate! La caratteristica del pollo alla diavola è proprio la cottura, nella variante che abbiamo scelto di proporvi, quella romana, viene fatto cuocere intero in padella! Il segreto per ottenere una pelle croccante sarà proprio quello di posizionare un peso sul pollo durante la cottura! Se cercate altre ricette per cucinare il pollo, provate anche: