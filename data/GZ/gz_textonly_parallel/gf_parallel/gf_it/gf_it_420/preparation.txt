Per realizzare la pasta ai 4 formaggi e speck per prima cosa ponete sul fuoco un tegame colmo di acqua salata e portate al bollore, servirà per la cottura della pasta. Occupatevi quindi dei formaggi: tagliate a cubetti il taleggio [1] e il gorgonzola [2]. Poi prendete lo speck, ricavate una fetta di un cm [3],
togliete la cotenna e ricavate prima delle listarelle e poi dei cubetti [4]. Ora versate la pasta nell’acqua bollente [5], il condimento si preparerà nel tempo di cottura della pasta. In un pentolino versate la panna e il latte [6]
scaldate a temperatura molto bassa e quando saranno ben caldi versate i formaggi a cubetti [7] e anche quelli grattugiati [8]. Mescolate con un cucchiaio di legno [9] mantenendo sempre il fuoco basso
finché non otterrete una salsa cremosa [10]. Ora scaldate un filo di olio in una padella [11] e versate lo speck [12]
e fatelo rosolare per renderlo croccante.Una volta che sarà ben dorato spegnete il fuoco [13] e tenetene da parte qualche cucchiaio per la guarnizione finale dei piatti [14]. Quando la pasta sarà giunta a cottura, scolatela direttamente in padella [15]
versate sopra il condimento [16], mescolate per insaporire [17] e servite ben calda la pasta ai 4 formaggi e speck [18]!