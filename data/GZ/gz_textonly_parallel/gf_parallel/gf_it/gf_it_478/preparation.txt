Per preparare la mousse al cioccolato come prima cosa tritate il cioccolato fondente [2] e trasferitelo in una ciotola. Passate alla crema inglese. In un tegame antiaderente versate i tuorli [2], il miele [3], 
il latte [4] e mescolate con una marisa. Accendete il fuoco e mescolate in continuazione con un frustino morbido [5]. La cottura sarà molto rapida, dovrete raggiungere gli 82°. Vi consigliamo di utilizzare un termometro da cucina perché è molto importante raggiungere la temperatura esatta. Appena sarà cotta versate sul cioccolato [6] 
e mescolate con il frustino [7], fino a che il cioccolato sarà completamente fuso [8]. La crema dovrà risultare lucida [8]. A questo punto lavorate la crema con un mixer ad immersione fino a che non sarà liscia e lucida [9]. 
Adesso montate rapidamente la panna [10]: non dovrà essere a neve, ma molto morbida. Unitene poca all'interno della crema al cioccolato [11] e mescolate con una frusta per unificare la densità del cioccolato [12]. 
Aggiungete la panna restante in altre 2 volte [13] mescolando energicamente e facendo dei movimenti rotatori dal basso verso l'alto. La mousse al cioccolato è ora pronta [14], potete trasferirla all'interno delle coppette e decorarla [15], altrimenti conservatela in frigorifero fino al momento di utilizzarla. 