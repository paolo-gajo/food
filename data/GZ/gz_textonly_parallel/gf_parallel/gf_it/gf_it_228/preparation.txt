Per preparare le uova in camicia riempite un tegame capiente con l'acqua lasciando 4-5 cm dal bordo. Accendete il fuoco moderato, poi versate l'aceto di vino bianco [1] e il sale grosso [2]. Quando il sale si sarà sciolto e l'acqua inizerà a bollire leggermente (non deve bollire con veemenza), abbassate la fiamma e con un cucchiaio mescolate sempre nello stesso verso per creare un vortice nell'acqua [3].
Rompete un uovo in una ciotolina e versatelo al centro del vortice [4]. Lasciate cuocere l'uovo per 2 minuti, senza mescolare o muovere l'uovo: dopo 2 minuti otterrete un tuorlo liquido, se preferite potete prolungare leggermente il tempo di cottura. Scolate delicatamente l'uovo con l'aiuto di una schiumarola e adagiatelo su un piatto [5]. Le vostre uova in camicia sono pronte per essere gustate ancora calde [6]!