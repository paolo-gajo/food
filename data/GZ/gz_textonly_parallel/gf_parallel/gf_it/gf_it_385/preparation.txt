Per realizzare gli involtini di vitello con prosciutto e formaggio per prima cosa assicuratevi che le fettine siano ben sottili [1], altrimenti assottigliatele con un batticarne. Ora farcitele con una fettina di formaggio tagliato sottilmente [2] e con il prosciutto [3].
Arrotolate la carne [4] per ottenere l’involtino [5], quindi fermate i lembi alle estremità con degli stuzzicadenti [6].
Passate alla cottura: in una padella calda scaldate l’olio di oliva con il burro [7]. Insaporite con le erbe aromatiche (il timo, il rosmarino e la salvia) raccolte in un mazzetto legato con spago da cucina [8]. Lasciate insaporire a fuoco medio per 3 minuti, poi alzate la fiamma e aggiungete gli involtini. Insaporite con il sale [9].
Aggiustate anche di pepe [10], rosolateli per 3 minuti da un lato, poi girateli e rosolateli per 1 minuto anche dall’altro lato [11]. Sfumate con il vino bianco [12] e lasciate evaporare.
Unite anche la farina [13] e l’acqua [14]. Abbassate la temperatura, coprite con il coperchio [15] e proseguite la cottura per 6 minuti.
Terminata la cottura eliminate il mazzetto odoroso [16], gli involtini saranno teneri e avvolti da un cremoso sughetto [17]. Servite gli involtini di vitello con prosciutto e formaggio ben caldi [18].