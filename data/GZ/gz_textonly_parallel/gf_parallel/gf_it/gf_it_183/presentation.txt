Di crostate ne abbiamo preparate tante. Dalla più semplice con la confettura a quella morbida con il cioccolato ed ogni volta ce ne siamo sempre innamorati. Oggi abbiamo provato un nuovo modo per realizzare uno dei dolci più conosciuti, preparato dalle nonne di tutta Italia per il pranzo della domenica. La novità sta proprio nel fatto che la pasta frolla si trasforma, gli ingredienti restano quelli di sempre ma il burro viene montato e diventa una soffice nuvola. Il risultato sarà una frolla morbida, che sistemerete all'interno di un sac-à-poche per rivestire il vostro stampo ed una volta cotta risulterà super fragrante! Per il ripieno abbiamo scelto una crema di ricotta profumata al limone e una confettura di lamponi, rifinendo il tutto con una decorazione rustica per un dolce proprio come solo la nonna sa farlo! E se amate le crostate con la ricotta provate anche queste: