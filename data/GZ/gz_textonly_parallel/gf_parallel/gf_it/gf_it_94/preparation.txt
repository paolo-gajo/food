Per preparare gli strozzapreti cacio cozze e pepe scaldate in una padella un giro d'olio evo con uno spicchio d'aglio [1]. Versate le cozze [2], alzate il fuoco e sfumate con il vino [3], poi lasciate evaporare la parte alcolica.
Coprite con il coperchio e dopo 3-4 minuti si apriranno i gusci [4]. Scolate le cozze [5] in una ciotola [6].
Filtrate il loro liquido e tenetelo da parte [7]. Sgusciate le cozze [8] e tenetele in caldo coperte [8], conservandone qualcuna col guscio per la decorazione. Tostate brevemente il pepe in grani in una padella [9].
Pestate il pepe nel mortaio [10] fino a ridurlo in polvere [11]. Grattugiate il Pecorino romano [12].
Aggiungete al Pecorino l'acqua delle cozze poco alla volta [13] e mescolateÂ con una frusta fino a ottenere una crema [14]. Intanto lessate gli strozzapreti in acqua bollente non salata [15].
Tritate il prezzemolo [16]. Nella padella in cui avete tostato i grani, a fuoco spento, versate il pepe macinato a mano [17], poi scolate qui gli strozzapreti cotti [18].
Aggiungete la crema di Pecorino [19], le cozze e il prezzemolo [20]. Mescolate per amalgamare e ottenere un condimento avvolgente [20]. Gli strozzapreti cacio cozze e pepe sono pronti, serviteli subito [21]!