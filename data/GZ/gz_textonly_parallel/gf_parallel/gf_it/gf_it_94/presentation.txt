Gli strozzapreti cacio cozze e pepe racchiudono la genuinità della pasta fresca, l'aroma speziato del pepe e la cremosità del Pecorino romano in un primo piatto fuori dagli schemi. Qui scoprirete un abbinamento insolito di ingredienti ottimi da soli e meravigliosi se combinati insieme in una pasta dal gusto unico e avvolgente. Il condimento nasce dall'incontro tra i classici spaghetti cacio e pepe con il profumo di mare dato dai frutti più gustosi di sempre, le cozze. Fatevi rapire da questo primo piatto dai sapori forti, ma ben bilanciati, che si presta bene ad essere protagonista delle giornate di festa come originale ricetta natalizia per il menu della Vigilia!