Sua maestà il ragù alla bolognese: il tipico condimento delle lasagne. Uno dei sughi più rappresentativi della buona cucina italiana e per realizzarlo alla perfezione ci siamo affidati alla ricetta depositata dall'Accademia Italiana della Cucina alla Camera di Commercio nel 1982 (che di recente ha anche aggiornato e rinnovato la ricetta depositata, da leggere in questo articolo sul ragù). La versione ufficiale del ragù alla bolognese prevede degli ingredienti specifici, le dosi calibrate tra essi e un procedimento di cottura standard. Da questo procedimento ufficialmente riconosciuto si attinge, come ogni buona ricetta tradizionale, per declinarlo e creare la propria ricetta perfetta. Tutte le sfumature del ragù le abbiamo raccolto nel box in fondo alla ricetta, ma un punto è indiscutibile: il ragù alla bolognese è un vero comfort food! Se anche voi siete tra i buongustai dei sughi di carne e il sabato preparate il ragù per la domenica, che siano tagliatelle, lasagne all'uovo, o divertenti girelle di lasagne al ragù, non potete perdere tutti i passaggi della nostra ricetta.