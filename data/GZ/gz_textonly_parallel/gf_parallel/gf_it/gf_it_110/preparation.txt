Per preparare le cotolette di spinaci iniziate a cuocere gli spinaci. In una padella capiente scaldate l’olio e l’aglio [1], versate gli spinaci poco per volta [2] e coprite con un coperchio per farli appassire [3].
Quando gli spinaci saranno cotti togliete l’aglio [4] e versateli in un setaccio così che perdano la loro acqua [5]. Quando si saranno raffreddati scolateli e tritateli al coltello [6].
Nel frattempo tagliate il pane raffermo a cubetti [7], ponetelo in una ciotola e versate sopra il latte [8] per farlo ammorbidire , ci vorranno circa 10 minuti, il tempo dipende da quanto il pane è duro. Impastate con le mani il pane per farlo amalgamare bene [9].
Versate in una ciotola capiente gli spinaci, il pane ammorbidito [10], versate il formaggio grattugiato [11] e insaporite con la noce moscata grattugiata[12].
Aggiungete il timo sfogliato [13], l’uovo [14] e aggiustate di sale. Impastate con le mani [15] per amalgamare il composto.
A questo punto versate anche il pangrattato, regolate il dosaggio in base alla consistenza dell’impasto [16]. Mescolate di nuovo [17], coprite con pellicola per alimenti [18] e lasciate riposare per circa 30 minuti in frigorifero.
Trascorsi i 30 minuti prendete l’impasto e formate con le mani 9 cotolette da 90 g circa ciascuna [19], adagiatele poi su un vassoio rivestito con carta forno [20]. Lasciate a rassodare in frigo per altri 30 minuti. Sbattete le uova con un pochino di sale. Trascorso il tempo di rassodamento delle cotolette immergetele prima nell’ uovo [21].
Poi passatele nel pangrattato [22], proseguite cosi con tutte le altre [23]. Friggete nell’olio già caldo a circa 170 c° per circa 4-5 minuti [24].
Quando saranno dorate [25], scolatele su un vassoio con carta assorbente [26] e servitele ben calde [27].