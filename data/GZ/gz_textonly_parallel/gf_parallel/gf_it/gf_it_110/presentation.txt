Quando la portiamo in tavola è sempre festa, soprattutto per i più piccoli che ne vanno ghiotti. Stiamo parlando naturalmente della cotoletta, che con la sua irresistibile panatura è un secondo piatto intramontabile della nostra cucina. Tra le sue varianti troviamo quella di pesce, fresca e aromatica, quella di pollo, cotta in forno, oppure quella dolce alle mele. Accanto a queste delizie vi proponiamo le cotolette di spinaci, una versione vegetariana nutriente ma al tempo stesso stuzzicante, che non ha nulla da invidiare alla ricetta tradizionale e siamo certi che riscuoterà lo stesso successo!