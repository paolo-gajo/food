Un cuore morbido e un guscio croccante sono gli elementi che caratterizzano le bombette di patate e zucchine filanti, stuzzicanti finger food da gustare in un boccone. Queste appetitose palline si realizzano con un impasto semplice a base di patate in purea e zucchine grattugiate; l’aggiunta, sapientemente equilibrata, di uova, farina e pangrattato creerà un composto compatto a cui potrete dare la forma come si fa con le classiche polpette casalinghe. Al centro si inserirà un gustoso cubetto di scamorza, che dopo la cottura vi restituirà un irresistibile ripieno dall’effetto filante garantito. Arricchite i vostri buffet dell’aperitivo con queste deliziose bombette e metterete tutti d’accordo!