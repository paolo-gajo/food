Per preparare la crema al caffè, per prima cosa preparate il caffè con la moka, ne serviranno 70 g. Poi zuccheratelo e mescolate bene [1] e [2]. Lasciate raffreddare il caffè prima a temperatura ambiente qualche minuto e poi riponete in frigo per almeno 2 ore. Quando saranno passate le 2 ore, versate la panna fresca liquida in una ciotola a sua volta ben fredda [3].
Iniziate a montarla con uno sbattitore elettrico [4] e non appena sarà semimontata (ovvero non appena inizierà ad avere una consistenza più cremosa) [5], aggiungete il caffè zuccherato in precedenza, ben freddo di frigo [6], versandolo a filo sulla panna continuando a far andare le fruste elettriche.
Continuate a lavorare il composto [7], fino a montare il tutto completamente. Poi coprite con la pellicola [8] e riponete in frigorifero per almeno un'ora prima di servire la vostra crema al caffè [9].