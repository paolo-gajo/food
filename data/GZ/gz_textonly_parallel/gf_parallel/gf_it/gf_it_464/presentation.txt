Il caffè è un piacere da concedersi dopo pranzo, ma c'è un modo per unire bisogno di energia con dolcezza: la crema al caffè. Non confondetela con la ben più elaborata diplomatica al caffè o nella versione pasticcera, favolose entrambe per farcire e decorare una golosa torta! Questa è la classica cremina come quella del bar, anzi meglio perchè la potrete realizzare voi con soli tre ingredienti: panna, zucchero e caffè. Per gli amanti del caffè amaro gli ingredienti scenderanno addirittura a due! Potrete servire questa favolosa crema al caffè come farcitura delle brioche o con dei biscotti: dopo vari tentativi abbiamo decretato quelli senza glutine i più adatti!