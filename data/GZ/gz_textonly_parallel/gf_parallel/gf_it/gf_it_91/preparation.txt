Per realizzare le melanzane ripiene per prima cosa lavate [1] e asciugate le melanzane. Tagliatele a metà dal lato lungo insieme al gambo [2]. Svuotate l’interno delle melanzane [3]. 
Tritate la polpa grossolanamente [4]. Tritate anche la cipolla finemente [5]. In una padella versate l’olio, la cipolla e stufate per qualche minuto [6]. 
Versate anche la carne [7] e rosolate la carne per 3-4 minuti. Sfumate con il vino bianco [8] lasciate evaporare il vino e versate anche la polpa delle melanzane [9]. 
Lasciate cuocere per 4-5 minuti salate pepate versate la passata di pomodoro [10](avendo cura di tenerne da parte 30 g circa) e le foglie di basilico [11].Spegnete il fuoco. Tagliate a pezzetti il pane raffermo [12]e tritatelo nel mixer. 
Grattugiate anche il caccio cavallo con una grattugia a fori larghi [13]. Versate il pane tritato [14] e il formaggio in padella [15] padella e mescolate. 
Ora sistemate le melanzane in teglia oliate [16], salate [17] e farcite le melanzane con il ripieno [18]. 
Distribuite sopra la passata che avete tenuto da parte [19], condite con un filo di olio [20] e cuocete in forno statico preriscaldato a 200° per 30 minuti (adeguate i tempi e la temperatura in base alla vostra cottura ideale: se preferite melanzane più morbide potete diminuire i gradi a 180° e cuocere per almeno 40-45 minuti controllando di tanto in tanto il grado di morbidezza della melanzana con i rebbi di una forchetta). Trascorso il tempo di cottura servite le melanzane ripiene ben calde [21].
 