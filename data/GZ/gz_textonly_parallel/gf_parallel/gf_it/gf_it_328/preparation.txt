Per preparare il panuozzo napoletano iniziate dall’impasto. In una ciotola versate la farina manitoba e quella 00 [1], unite il lievito [2] e lo zucchero [3].
Date una mescolata [4]. Dopodiché versate a filo una parte dell’acqua [5] e cominciate ad impastare. Quando ne avrete incorporato circa la metà aggiungete il sale [6]. 
Versate poi l'acqua rimasta [7] e continuate ad impastare sino a che la farina non avrà assorbito l'acqua. Trasferite il composto su una spianatoia [8] e lavorate ancora qualche minuto [9]. 
Dovrete ottenere un impasto liscio [10]: al bisogno potete aggiungere ancora un pizzico di farina, tuttavia ricordate che dovrete ottenere una sfera morbida, quindi non troppo compatta. Mettete in ciotola unta d’olio [11], coprite con pellicola e lasciate lievitare fino al raddoppio [12], orientativamente ci vorranno 4-5 ore.
Ora trasferitela su una spianatoia [13]. Dividete l’impasto in due parti uguali [14]. Prendete una delle due e realizzate una piega portando i lembi di pasta esterni verso il centro [15]. 
Ruotate la pasta e ripetete la stessa operazione [16]. Ora pirlate l’impasto [17] e cercate di ottenere una forma allungata. Punzecchiate la parte sotto per chiudere bene le estremità [18]. 
Trasferite in una teglietta con carta forno, posizionando la chiusura verso il basso [19], coprite con pellicola [20] e lasciate lievitare di nuovo per una trentina di minuti. Nel frattempo condite la passata con sale e olio [21]. 
Tagliate anche i pomodorini ben lavati in quarti [22] e trasferiteli in una ciotolina [23]. Ponete a scaldare in forno alla temperatura di 250° una pietra refrattaria. La griglia su cui avrete posato la pietra dovrà essere posizionata sul penultimo ripiano in alto perché dovete ricordare che in cottura il panuozzo crescerà e rischierebbe di attaccare alla resistenza se troppo in alto. Se non avete una pietra refrattaria potete scaldare una leccarda da forno. Trascorso il tempo di lievitazione noterete che i panetti saranno ben cresciuti. 
Tuffate il primo panetto in un recipiente con la semola [25] e rigiratelo [26]. Poggiatelo sulla spianatoia [27].
Ora con le mani tirate il panetto e schiacciatelo delicatamente in modo di ottenere una lingua lunga circa 30 cm e larga circa 10 cm [28]. Sistemate il panetto su una pala e trasferitelo sulla pietra refrattaria ormai calda. Cuocete a 250° per circa 12 minuti  facendo attenzione che non bruci. Quando sarà ben dorato sfornatelo [30].
Tagliatelo a metà [31] [32] facendo attenzione a non scottarvi e al vapore che fuoriesce. Farcite la base con metà della passata [33]. 
Aggiungete anche metà dei pomodorini [34]. Ripassate in forno per un minuto, entrambi le parti di pane [35]. Poi sfornate, aggiungete sopra anche la rucola [36].
Unite poi la stracciatella [37] e richiudete il panuozzo [38]. Tagliatelo a metà e servitelo [39].