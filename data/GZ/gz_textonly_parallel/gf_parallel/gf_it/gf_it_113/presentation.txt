Il risotto speck, radicchio e caciocavallo è un primo piatto molto profumato e ricco che prevede un piacevole abbinamento di sapori ormai consolidato e spesso usato in cucina, ovvero l'unione dello speck e del radicchio. Si tratta di un risotto ottimo, adatto alle più svariate occasioni: lo speck dorato e croccante si sposa molto bene con il caciocavallo, formaggio dal sapore dolce e delicato, che diventa più pungente e saporito andando avanti con la stagionatura, insieme al radicchio tagliato a listarelle e scottato in padella. Il risultato? Un piatto rustico dal sapore deciso ed equilibrato che vale assolutamente la pena provare nelle fredde giornate invernali!