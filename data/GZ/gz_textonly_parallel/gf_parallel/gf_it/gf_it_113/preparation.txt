Prima di preparare il risotto speck, radicchio e caciocavallo mettete sul fuoco una pentola con abbondante acqua leggermente salata per il brodo vegetale. Tagliate a fettine e poi a striscioline sottili lo speck [1], quindi tagliate il caciocavallo a listarelle [2] e poi a dadini [3].
Tagliate a metà il radicchio [4] e con il coltello andate ad eliminare la parte più coriacea [5], quindi ricavate delle striscioline piuttosto sottili [6].
Fate sciogliere il burro in una casseruola, poi fate rosolare lo speck a listarelle a fuoco basso per circa 5 minuti [7]; quando lo speck sarà dorato e croccante, spegnete il fuoco, scolatelo con una schiumarola e ponetelo in una ciotola da parte [8]. Ponete sul fuoco una pentola ampia antiaderente con un filo di olio [9]
e lo spicchio d’aglio [10]; fatelo imbiondire poi toglietelo dal fuoco. Fate cuocere il radicchio tagliato precedentemente a striscioline per 3 minuti a fuoco alto [11], mescolando di tanto in tanto poi spegnete e mettete da parte [12].
Fate tostare il riso con un filo di olio [13], mescolando ogni tanto e sfumate con il vino bianco [14]; fate cuocere per 18 minuti, aggiungendo di tanto in tanto un mestolo di brodo vegetale [15].
Quando il riso sarà al dente, aggiungete il radicchio [16] e lo speck [17]. Dopo alcuni minuti, togliete la pentola dal fuoco e unite il caciocavallo a dadini [18], mescolate per farlo sciogliere.
Aromatizzate con le foglioline di timo [19]; infine regolate di sale e pepe a piacere [20]. Il vostro risotto speck, radicchio e caciocavallo è pronto per essere servito ben caldo [21].