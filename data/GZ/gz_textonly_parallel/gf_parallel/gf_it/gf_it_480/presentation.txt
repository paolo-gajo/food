Tra i dolci facili e veloci il tortino di cioccolato con cuore fondente è senz’altro il più irresistibile! Un goloso scrigno monoporzione che nasconde una sorpresa morbida e avvolgente. Il segreto del cuore caldo? Sta tutto nella cottura, classica in forno o in friggitrice ad aria! E grazie allo chef Luca De Santi scopriremo come ottenere un risultato perfetto in poche semplici mosse. Ideale da preparare in anticipo e cuocere all’ultimo minuto per stupire i propri ospiti al momento del dessert, il tortino di cioccolato con cuore fondente è un vero e proprio piacere per il palato da concedersi anche da soli per risollevare l’umore nelle giornate più grigie. Oppure, perché no, potrebbe essere un asso nella manica per concludere il menù di San Valentino… non vi resta quindi che scegliere l’occasione e seguire la ricetta!