La colomba è il dolce tipico della Pasqua, immancabile sulle tavole in questi giorni. Volete mettere la soddisfazione di prepararla in casa?! Allora se la classica ricetta vi sembra troppo ardua vi proponiamo la nostra colomba di Pasqua facile e veloce! Così morbida e fragrante farete un figurone con tutta la vostra famiglia e i vostri amici! La preparazione della colomba di Pasqua è solitamente molto laboriosa: richiede una buona dose di pazienza e di tempo. La ricetta della colomba di Pasqua veloce vi permetterà di ottenere in minor tempo un risultato ugualmente profumato e morbido, da gustare con i vostri ospiti fetta dopo fetta. Il modo più dolce per concludere il menu di Pasqua!