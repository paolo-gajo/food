Per preparare la pasta con feta e pomodorini al forno mettete in una teglia la feta intera [1], versate i pomodorini lavati e asciugati [2] e insaporite con le foglioline di basilico fresco [3].
Irrorate il tutto con olio di oliva [4] e insaporite con pepe nero [5]. Cuocete in forno ventilato preriscaldato a 200° per 25 minuti. Nel frattempo ponete una pentola con acqua sul fuoco e, quando raggiungerà il bollore, salate e lessate la pasta al dente [6].
Intanto sfornate la teglia [7], scolate qui la pasta [8] e unite le olive denocciolate [9].
Mescolate tutto per amlgamare i sapori [10] e sbriciolare la feta. Per finire completate con l’origano secco a piacere [11]. Servite subito la pasta con feta e pomodorini al forno [12].