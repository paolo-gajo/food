Per realizzare il tiramisù senza uova, preparate il caffè con la moka che vi servirà per fare la bagna dei savoiardi. Montate la panna in una ciotola con le fruste elettriche [1], aggiungete gradualmente lo zucchero a velo [2] e continuate finché non risulterà semi montata [3].
Una volta che la panna sarà pronta [4], incorporatela poco alla volta al mascarpone [5] e amalgamate per bene il tutto con movimenti delicati [6].
Trasferite la crema in una sacca da pasticcere senza bocchetta [7] e iniziate a comporre i vostri bicchieri. Distribuite uno strato di crema sul fondo di ciascun bicchierino [8] per creare la base [9].
Dividete ciascun savoiardo in due metà [10], poi versate il caffè ristretto raffreddato in un contenitore capiente e bagnate velocemente i savoiardi [11]. Adagiate i biscotti sullo strato di crema di ciascun bicchierino [12].
Quindi create un altro strato di crema [13], poi spolverizzate con del cacao amaro. Proseguite con un altro savoiardo diviso a metà [14] e terminate con uno strato di crema [15].
Riempite fino al bordo del bicchierino [16]. Proseguite così per tutti gli altri bicchierini e spolverizzate i vostri tiramisù senza uova con del cacao amaro [17] prima di servirli [18].