La cucina inglese e quella americana vantano non poche ricette tipiche, dolci e salate, come il porridge o i pancakes, che nel tempo hanno conquistato anche noi con la loro irresistibile bontà. È il caso dei muffin con gocce di cioccolato: semplici e sofficissime tortine che rapiranno il vostro olfatto già mentre le starete sfornando con il loro delizioso profumo. I muffin possono essere personalizzati come meglio si preferisce, se amate la frutta potete realizzare ad esempio i muffin alle mele, ma il cioccolato, che ha sedotto i più grandi scrittori, da Goldoni a Leopardi, è sicuramente la scelta più apprezzata. C'è chi invece è sempre alla ricerca di leggerezza e preferisce quelli senza burro. Quindi se dopo averli preparati, i vostri ospiti faranno incetta di questi deliziosi muffin con gocce di cioccolato non stupitevi… anzi, vi consigliamo di tenerne almeno uno da parte per voi oppure preparate una teglia di muffin soffici al limone per metterli in difficoltà se scegliere uno o l'altro...E se non avete la teglia per preparare i muffin non disperate, potete realizzare anche la nostra torta con gocce di cioccolato! 