Un primo piatto che unisce il candore e la delicatezza della ricotta vaccina con la freschezza delle foglioline di basilico. Per un pranzo veloce quando in casa si hanno davvero pochi ingredienti, vi proponiamo la pasta ricotta e basilico. Un'unione che sancisce l'accoppiata vincente tra formaggi, cremosi o meno cremosi, con le erbe aromatiche. Per chi ama la pasta con la ricotta sarà una conferma con una nota in più che richiama la primavera e l'estate!