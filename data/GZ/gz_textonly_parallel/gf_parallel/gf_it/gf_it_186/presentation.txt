La ricotta, una candida nuvola di morbidezza, uno dei formaggi più utilizzati in cucina soprattutto quando si tratta di preparare un dolce! La maggior parte delle volte, in pasticceria, viene utilizzata come farcitura di cannoli o crostate, ma oggi abbiamo scelto di utilizzarla direttamente nell'impasto per preparare la torta alla ricotta e cioccolato. Il risultato sarà un composto molto denso che si trasformerà in un dolce morbido e consistente, perfetto da gustare a colazione o a merenda. Correte a preparare anche voi questa torta, basteranno pochi ingredienti per realizzarla, ma non dimenticate di aggiungere il cioccolato a pezzi per renderla estremamente golosa.