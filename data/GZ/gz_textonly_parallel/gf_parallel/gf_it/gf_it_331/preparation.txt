Per preparare il vin brulé versate lo zucchero in una casseruola, poi aromatizzate con l’anice stellato [1], i chiodi di garofano [2] e le bacche di ginepro [3].
Aggiungete le stecche di cannella [4], la noce moscata grattugiata [5] e le scorze d’arancia [6].
Unite anche le scorze di limone [7], poi versate il vino rosso [8] e mescolate bene [9].
Mettete la casseruola sul fuoco e portate a bollore, poi lasciate sobbollire a fiamma dolce per un totale di circa 30 minuti [10]. Trascorso questo tempo filtrate la bevanda per eliminare spezie e scorze [11]. Gustate il vin brulé ben caldo [12]!