Pasta pesce spada e menta, un tripudio di sapori mediterranei in un piatto tipico della Sicilia. Lo preparano per noi Melina e Alessia della trattoria "U Fucularu" di Catania, per farci scoprire come esaltare al meglio gli ingredienti di questo profumatissimo primo piatto tipico dei borghi marinari. Melanzana fritta, immancabile ingrediente della cucina siciliana, pesce spada, dolci pomodorini, freschissime foglie di menta e basilico... un bouquet mediterraneo dal gusto unico, ingredienti tipici e sapori genuini. Dietro ad un buon piatto il segreto Ã¨ sempre lo stesso: l'amore per prepararlo, la scelta delle materie prime e il tempo da dedicare per realizzarlo e portarlo in tavola. Scoprite come realizzare la pasta con pesce spada e menta e fare in men che non si dica un tuffo nella splendida terra siciliana.