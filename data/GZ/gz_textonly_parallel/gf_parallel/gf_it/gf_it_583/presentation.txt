Il dolce classico fatto in casa per antonomasia: la crostata. Con il maestro Iginio Massari scopriamo tutti i segreti per realizzare la crostata alla confettura di albicocche, con la sua frolla morbida e delicata, la farcitura golosa e l'irrestistibile profumo di buono e genuino. Il segreto per una riuscita perfetta della crostata è utilizzare un'ottima confettura di albicocche e lasciare riposare la frolla: prendete tutto il tempo necessario, come suggerisce il maestro, preparandola la sera prima per farcirla e cuocerla il giorno dopo. Che sia alla crostata alla marmellata di arance, una crostata con crema di nocciole, una crostata di ricotta, una crostata di mele, o ancora una crostata con albicocche fresche,  sarà ancor più buona se è anche bella!