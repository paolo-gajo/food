Per preparare il tiramisù al cioccolato, iniziate a sciogliere il cioccolato fondente: tritatelo [1], quindi scioglietelo a bagno maria, evitando che l'acqua entri in contatto con il cioccolato [2] (potete in alternativa scioglierlo al microonde a più riprese, inserendolo per 2-3 minuti, poi mescolare e rimetterlo nuovamente al microonde per scioglierlo in maniera controllata). Mescolate per far sciogliere [3] e una volta pronto, trasferitelo in una ciotolina e lasciate raffreddare.
Intanto, separate i tuorli dagli albumi [4] e aggiungete ai tuorli lo zucchero [5], quindi lavorate con una frusta elettrica per realizzare un composto spumoso e chiaro [6]. Con gli albumi avanzati potete preparare delle deliziose meringhe o lingue di gatto.
Lavorate il mascarpone con le fruste, quindi unitelo al composto di uova e zucchero che avete montato [7], mescolate ancora con le fruste per ottere una crema densa [8]. Quando il cioccolato si sarà intiepidito, unitelo alla crema [9]
Quando la crema sarà pronta [10], ponetela in frigorifero mentre proseguite la preparazione. Preparate il caffè con la moka e versatelo in una terrina bassa e larga [11]; sciogliete lo zucchero all'interno [12] (se preferite potete ometterlo) e lasciate raffreddare.
Dividete a metà ciascun savoiardo e tuffatelo nel caffè da entrambi i lati [13], poi ponete due metà alla base del bicchierino [14] e versateci la crema di mascarpone al cioccolato [15]; per creare gli strati di crema potete utilizzare anche una sac-à-poche usa e getta. Proseguite spolverizzando con cacao amaro, quindi continuate ancora con uno strato di savoiardi inumiditi con il caffè e uno di crema. 
Una volta pronti [16], potete spolverizzare ancora con del cioccolato amaro in polvere [17] e servire i vostri tiramisù al cioccolato [18]!