Per preparare la cotoletta di zucchine e scamorza iniziate lavando le zucchine e privandole delle due estremità. Grattugiatele con una grattugia a fori medi [1] e mettetele su di un colino appoggiato su una ciotola capiente [2] così perderanno la loro acqua di vegetazione. Grattugiate ora la scamorza [3]. 
Trasferite in una ciotola le zucchine leggermente strizzate e scolate [4]; aggiungete la scamorza e la noce moscata grattugiata [5], salate e pepate a vostro piacimento. Unite al composto il pangrattato [6] 
e il formaggio [7]; impastate con le mani [8] in modo da amalgamare bene tutti gli ingredienti [9]. 
Ritagliate 6 quadrati di carta forno da circa 12 cm [10] e adagiateli su un vassoio. Prelevate circa 100 g di impasto e ponetelo all’interno di un coppapasta da 10 cm di diametro appoggiato sopra il foglio di carta forno,  schiacciate con il dorso di un cucchiaino per compattare le cotolette [11]. Sfilate il coppapasta delicatamente [12]
Otterrete così 6 cotolette di zucchine e scamorza [13]. Riponete le cotolette in frigorifero per almeno 1 ora. Per procedere alla panatura passate le vostre cotolette nell’uovo sbattuto [14]. Successivamente passatele nel pangrattato [15], avendo cura che aderisca bene e in maniera omogenea su tutta la superficie. 
Le cotolette sono pronte per la cottura [16]: in un tegame scaldate mezzo dito d’olio e adagiate una alla volta le cotolette [17]. Fate cuocere a fuoco medio le cotolette da entrambi i lati e, quando avranno ottenuto una bella crosta croccante, giratele una volta sola [18].
Una volta cotte [19], scolate le zucchine su un vassoio rivestito con carta assorbente [20]. Gustate la cotoletta di zucchine è scamorza ben calda [21]!