Per realizzare la panzanella invernale per prima cosa mondate e affettate sottilmente la cipolla rossa [1]. Tagliate a striscioline sottili anche il cavolo rosso dopo aver eliminato le foglie più esterne e il torsolo centrale [2] procedete allo stesso modo con i finocchi [3].
Sbucciate la zucca e riducetela a cubetti piccoli (ne dovrete ottenere circa 150 g) [4]. Spezzettate con le mani le fette di pane all’interno di una ciotola capiente [5]. Inumidite con acqua [6]
e aceto balsamico [7]. Mescolate, coprite con pellicola e lasciate insaporire. Nel frattempo procedete con la preparazione: scaldate un filo di olio in padella e aggiungete la zucca [8]. Saltate la zucca a fiamma vivace per circa 3 minuti, deve risultare ben brunita [9].
Tenete da parte la zucca e nella stessa padella scaldate ancora un filo di olio, questa volta versate il cavolo rosso [10] e saltatelo per 5 minuti [11]. A questo punto riprendete il pane ammollato e aggiungete tutti gli ingredienti preparati: la cipolla [12],
i finocchi [13], le olive, avendo cura di denocciolarle con un coltellino [14], infine unite anche la zucca [15] e il cavolo saltati in padella.
Aromatizzate con gli steli di erba cipollina tagliai a pezzettini [16], condite con olio [17], sale e pepe a piacere. La vostra panzanella invernale è pronta per essere gustata [18]!