Per preparare il tiramisù alle fragole senza uova, iniziate a lavare le fragole sotto l’acqua corrente, poi prendetene 115 g (avendo cura di tenere da parte 6 fragole intere che serviranno sia per la guarnizione che da usare negli strati). Eliminate il picciolo e le foglioline [1], tagliatele a pezzetti [2]. Trasferite i pezzi di fragole ottenuti in un mixer, versate 45 g di succo di limone [3],
aggiungete 30 g di zucchero a velo ( 4) e frullate il tutto fino ad ottenere una purea cremosa e omogenea [5] che vi servirà poi per bagnare i savoiardi. Ora passate alla crema: versate la panna fresca in una ciotola e montatela con le fruste elettriche [6],
quando inizierà a montare aggiungete a poco a poco 50 g di zucchero a velo [7]. Una volta terminato, ammorbidite il mascarpone con un cucchiaio, poi aggiungetelo alla panna montata, mescolando molto delicatamente dal basso verso l’alto per evitare di smontare la panna [8]. Per un risultato ottimale si consiglia di stemperare prima un cucchiaio di mascarpone nella panna montata così da ottenere un composto più morbido e poi successivamente unite il restante mascarpone e mescolate delicatamente. Aromatizzate con la scorza del limone grattugiata [9].
Trasferite la crema ottenuta in una sac-à-poche con bocchetta liscia [10], prendete 4 bicchieri da dessert della capacità di 180 g, versate un primo strato di crema al mascarpone sul fondo [11], poi prendete i savoiardi, tagliateli regolandovi con la misura del bicchiere, poi intingete i savoiardi nella bagna di fragole precedentemente preparata [12]
adagiateli nei bicchieri [13], ora tagliate a pezzetti 2 delle fragole tenute da parte e distribuitele sopra i savoiardi [14]; ultimate i biccherini con uno strato di crema al mascarpone [15].
Per guarnire riprendete le 4 fragole rimaste, praticate dei tagli incidendo le fragole nel senso della lunghezza senza rimuovere il picciolo [16] in modo da creare un effetto a “ventaglio” da aprire in ciascun bicchierino. Adagiate ciascuna fragola aperta per decorare i biccherini [17]. Il vostro goloso tiramisù alle fragole senza uova è pronto per essere gustato [18]!