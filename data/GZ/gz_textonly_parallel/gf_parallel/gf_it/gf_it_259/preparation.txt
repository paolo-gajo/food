Per realizzare la pasta del maresciallo per prima cosa mondate la cipolla e affettatela finemente [1]. In una padella versate la cipolla affettata [2], la pancetta [3]
e due cucchiai di olio di oliva [4]. Portate tutto sul fuoco e fate rosolare per circa 3 minuti a fuoco vivace. Unite la polpa di pomodoro [5], aggiustate di sale [6], mescolate e fate cuocere la salsa per 15 minuti a fiamma moderata.
Nel frattempo portate a bollore, in una pentola, l’acqua salata per cuocere la pasta. Fate cuocere la pasta [7] per il tempo indicato sulla confezione e scolatela al dente. Intanto unite alla salsa la panna fresca [8] e mescolate per amalgamare il sugo [9].
Aromatizzate con le foglioline di basilico [10] e, una volta che la pasta sarà cotta, scolatela direttamente in padella con il sugo [11]. Fate saltare la pasta per qualche istante in modo che si ultimi la cottura e si amalgami al sugo. Servite la pasta ben calda, guarnita con foglioline di basilico [12].