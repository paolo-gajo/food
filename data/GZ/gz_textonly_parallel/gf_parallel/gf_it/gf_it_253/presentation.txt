Salsiccia e zucchine sono due ingredienti molto diversi tra loro ma che uniti possono dar vita ad un sapore unico! La pasta con zucchine e salsiccia è un piatto perfetto per un pranzo in famiglia: sostanzioso e veloce da preparare, accontenterà il gusto di tutti. Il sapore deciso della salsiccia si sposa con quello delicato delle zucchine e con la dolcezza dei pomodorini, mentre il rosmarino conferisce una nota pungente al piatto. Noi abbiamo scelto di accompagnare questo ricco condimento con delle farfalle, il formato di pasta perfetto per donare un tocco fantasioso e vivace, grazie alla sua forma. Se il vostro orto abbonda di zucchine è il momento giusto per preparare questa deliziosa pasta con zucchine e salsiccia... e magari, perché no, anche la versione con la salamella!Se amate la pasta con salsiccia provate anche queste varianti: