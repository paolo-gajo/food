Per preparare la pasta con zucchine e salsiccia iniziate a tritare lo scalogno finemente [1]. Lavate e spuntate le zucchine, quindi tagliatele prima a fette e poi a cubetti grandi circa mezzo cm [2]. Lavate anche i pomodorini e tagliateli in 4 [3].
A questo punto prendete la salsiccia e con un coltellino incidete il budello, quindi eliminatelo tirandolo delicatamente con le mani [4]. Tritate la salsiccia al coltello [5] e tenetela da parte. In un tegame versate l'olio e lo scalogno [6].
Lasciatelo appassire per qualche minuto e aggiungete lo spicchio d'aglio [7], il rosmarino precedentemente tritato [8] e cuocete per 2-3 minuti. Aggiungete la salsiccia, mescolate il tutto [9] e cuocete ancora per circa 5-6 minuti.
Sfumate con il vino bianco [10] e una volta evaporata tutta la parte alcolica aggiungete le zucchine [11] e i pomodorini [12].
Aggiustate di sale e di pepe e lasciate cuocere per 10-15 minuti mescolando di tanto in tanto [13]. Nel frattempo cuocete la pasta in abbondante acqua bollente, salata a piacere [14]. Una volta che il condimento sar√† cotto eliminate l'aglio [13],
scolate la pasta al dente [16] e trasferitela direttamente nel condimento. Mescolate per amalgamare gli ingredienti [17] e impiattate la vostra pasta con zucchine e salsiccia [18].