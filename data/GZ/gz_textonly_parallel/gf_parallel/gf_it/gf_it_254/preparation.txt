Per preparare le mezze maniche al tonno mettete a bollire abbondante acqua che salerete a bollore, servir√† per cuocere la pasta. Poi, in un tegame, lasciate sfrigolare l'aglio intero sbucciato per qualche istante nell'olio, quindi rimuovetelo [1]. Aggiuingete i filetti di acciughe sott'olio sgocciolati e fateli sciogliere con un po' di acqua di cottura della pasta [2]. Unite poi il peperoncino fersco tagliato a listarelle ed eventualmente privato dei semi per ridurne il potere urticante [3].
Mentre il tutto si insaporisce sgocciolate l'olio dal tonno [4] e versatelo in padella [5]. Lasciate insaporire e poi bagnate anche questo con un po' di acqua di cottura della pasta [6].
Aggiungete la passata di pomodoro [7] e cuocete una decina di minuti. Avete giusto il tempo per lessare la pasta in acqua bollente e salata [8]. Quindi non appena le mezze maniche saranno al dente scolatele direttamente nel sugo [9].
Fate insaporire qualche istante [10], aggiustate di sale, pepe e profumate con del prezzemolo tritato a piacere [11]. Ecco pronte le vostre mezze maniche al tonno, buon appetito [12].