Dici "guacamole" ed è subito fiesta! La famosa salsa messicana a base di avocado non può mancare per l'aperitivo a base di nachos e viene spesso utilizzata per farcire sfiziose tortillas, burrito e fajitas. Prepararla in casa è molto semplice: oltre a un avocado ben maturo vi serviranno solo cipolla, lime, coriandolo e infine del pomodoro, per aggiungere un tocco di freschezza! La ricetta autentica prevede l’utilizzo del molcajete, il tipico mortaio che vi assicurerà una consistenza morbida e rustica al tempo stesso. Noi abbiamo usato un mortaio da pesto, in alternativa andrà benissimo anche una forchetta. Ora che sapete tutto non vi resta che decidere come servire la vostra deliziosa salsa guacamole… eccovi qualche idea: