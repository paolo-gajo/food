Pasta al forno: il piatto al forno che incarna maggiormente il concetto gastronomico di comfort food! Fumante, filante, appagante... oggi in una versione semi estiva: pasta al forno con melanzane e provolone. Questo primo piatto con le melanzane lascerà i vostri ospiti senza parole: la cremosità della besciamella preparata con l'aggiunta di pomodori secchi darà una nota particolare e una straordinaria cremosità alla pasta, racchiusa da sottili fette di melanzane fritte. Sperimentate anche voi questo viaggio gustoso all'insegna della pasta con melanzane al forno!