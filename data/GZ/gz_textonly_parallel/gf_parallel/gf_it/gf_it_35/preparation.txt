Per preparare la torta salata di verdure, iniziate dalla besciamella: in un pentolino mettete a scaldare il latte con il pizzico di noce moscata [1] e lasciatelo sul fuoco fino a che non raggiungerà il bollore. Intanto in un altro pentolino preparate il roux di burro e farina: fate sciogliere il burro e aggiungete la farina setacciata e il sale [2]. Mescolate per far addensare il roux [3]
e versate il latte nel pentolino del roux [4], continuando a mescolare fino a che la besciamella non sarà addensata correttamente [5]. Quando sarà pronta lasciatela raffreddare a temperatura ambiente e nel frattempo sbattete le uova e aggiungete il parmigiano [6].
Unite questo composto alla besciamella e amalgamate bene [7]. Preparate ora la base della torta salata: stendete la pasta sfoglia con un mattarello seguendo la forma della vostra teglia; trasportatela nella teglia da 22 centimetri, e alta 5, precedentemente imburrata [8] e se è necessario tagliate i bordi in eccesso [9].
Passate ora alle verdure: lavate le zucchine, pelate le carote e tagliate, con l’aiuto di una mandolina, delle fette sottili seguendo la lunghezza delle verdure così da ottenere dei nastri (11-12). Versate sulla base della torta il composto di besciamella e uova [12]
e iniziate a decorare la torta con i nastri di verdura: dovrete disporli in verticale, con molta cura fino a che non arriverete a completare con questa decorazione concentrica tutta la torta (13-14). La torta farcita dovrà ora essere spennellata con un po' di olio [15] e salata leggermente. Mettere il tutto in forno per circa 50/60 minuti a 180 gradi e la vostra torta salata di verdure sarà pronta!