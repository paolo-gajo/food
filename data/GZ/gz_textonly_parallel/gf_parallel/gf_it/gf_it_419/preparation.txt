Per preparare i french toast iniziate prima di tutto sbattete le uova in una pirofila bassa e larga, aggiungete il latte [1], la cannella [2] e un pizzico di sale [3].
Sbattete il tutto con una forchetta [4]. Immergete le fette di pan brioche nel composto di uova e latte [5], girandole rapidamente da entrambi i lati [6]. 
Nel frattempo fate sciogliere dolcemente il burro in una padella [7]. Quando sarà sciolto adagiate le fette di pan brioche [8] e cuocete per 2-3 minuti da un lato e 2-3 minuti dall'altro, girandole con una paletta [9]. Quando saranno dorate, trasferitele su un piatto e proseguite cuocendo le fette rimanenti, avendo cura di far sciogliere ogni volta un altro pezzetto di burro nella padella.
Una volta cotti, guarnite i vostri french toast direttamente sui piatti da portata: noi abbiamo utilizzato della confettura di mirtilli [10], un cubetto di burro [11] e un pizzico di cannella. Il vostro french toast è pronto per essere gustato [12]!