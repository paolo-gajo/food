Per realizzare i pizza muffin per prima cosa occupatevi dell’impasto: in una ciotola versate la farina, il lievito istantaneo per preparazioni salate [1] e il sale [2], aggiungete a filo l’acqua amalgamando con le mani [3].
impastate sempre a mano [4] e quando l’acqua sarà assorbita, trasferite l’impasto su una spianatoia e formate un panetto [5]. Ora occupatevi della farcitura: tagliate la mozzarella a cubetti [6];
in una ciotola versate la passata di pomodoro e condite con olio [7], sale [8] e origano [9], mescolate per insaporire.
Riprendete il panetto di pasta, infarinate poco il piano di lavoro e stendete con il mattarello dando al panetto una forma leggermente ovale [10], fino a raggiungere uno spessore di circa 1 cm [11]. Iniziate a distribuire la passata di pomodoro su tutta la superficie della sfoglia con un cucchiaio [12], tenendone circa due cucchiai da parte.
Una volta condita, piegate all'interno la sfoglia partendo dal lato più vicino a voi [13] e arrotolatela (14-15).
Trasferite il rotolo su un tagliere e realizzate con un coltello gande ben affilato 12 rotolini (16-17). Imburrate uno stampo per muffin da 12 [18]
Posizionate i rotolini negli stampini con la parte tagliata rivolta verso l’alto [19]. Conditeli ancora con un po’ di pomodoro che avete tenuto da parte [20] e farciteli al centro con 3 cubetti di mozzarella per la pizza [21].
I pizza muffin sono pronti per la cottura [22]: cuoceteli in forno statico preriscaldato a 180° per 20/25 minuti. Una volta pronti sfornateli, attendete qualche istante prima di sformali e insaporiteli con un po’ di origano a piacere [23]; gustate i pizza muffin ben caldi [24].