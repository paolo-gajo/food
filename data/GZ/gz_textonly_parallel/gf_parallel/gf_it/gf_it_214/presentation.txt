La frittata di patate è una versione ancora più ricca della classica frittata, il piatto espresso e nutriente per eccellenza! Per renderla più stuzzicante abbiamo aggiunto delle fettine di patate che arricchiranno di gusto e morbidezza la pietanza. Questo piatto dai sapori semplici è perfetto per tutta la famiglia, genuino e sostanzioso, anche nella versione al forno da provare in alternativa a quella in padella. Ottima da servire calda, la frittata di patate può diventare anche un appetizer da gustare freddo a piccoli cubetti, come si fa con la classica tortilla de patatas! Provate anche le sfiziose varianti: frittata di patate e cipolle come la frittata di zucchine, la frittata di cipolle, frittata di spinaci o frittata di finferli.