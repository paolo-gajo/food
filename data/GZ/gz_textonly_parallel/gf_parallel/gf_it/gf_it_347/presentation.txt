Le polpette al sugo sono una delle ricette più classiche, tanto amate da tutti, ma specialmente dai più piccoli. I modi per preparare le polpette di carne sono davvero tanti... ogni nonna custodisce la sua ricetta segretamente, ma oggi vogliamo mostrarvi come le prepariamo noi! Carne macinata e salsiccia, mischiate insieme doneranno un sapore unico, mentre pane e formaggio oltre ad accentuarne il gusto, doneranno la giusta morbidezza. Tonde, gustose e succulenti le nostre polpette vengono rosolate e poi cotte nel sugo, in questo modo non si sfalderanno e manterranno intatta la loro forma Le polpette al sugo una ricetta del cuore, che ci rimanda ad un momento particolare. Forse le nostre polpette non saranno all'altezza di quella delle vostre nonne, ma speriamo che il loro sapore, anche se solo in parte, vi riporti ad uno dei pranzi della domenica in famiglia. Vi raccomandiamo di non dimenticare di servire le polpette con del buon pane casereccio per "la scarpetta" finale, una consuetudine imprescindibile per questo piatto! Ecco altre polpette da provare: