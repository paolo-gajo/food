Per gli americani il barbecue è un vero vanto e per preparare delle succulente costine di maiale con salsa bbq si ha sicuramente bisogno di una buona ricetta! Dopo aver sperimentato moltissime versioni per realizzare questo secondo irresistibile, siamo finalmente venuti al bandolo della matassa: grazie alla particolare salsa bbq, messa a punto da noi, potrete glassare le costine e cuocerle finché non diveneranno tenere come il burro morbido. Per realizzare le costine glassate con salsa bbq avrete bisogno di una prelibata miscela di spezie in polvere, conosciuta come dry rub, che andrà a insaporire la carne dopo un bel massaggio. Per la glassatura potrete scoprire come è semplice preparare la salsa barbecue; ne esistono molte versioni ed è davvero ottima anche per il pulled pork, altro incredibile vanto della cucina americana. Ma oggi ci concentriamo sulle costine glassate con salsa bbq... siete pronti? Iniziamo!