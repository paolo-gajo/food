Per preparare il polpo in umido cominciate dalla pulizia di quest’ultimo. Dopo averlo ben sciacquato e asciugato, ponetelo su un tagliere e incidete la sacca che contiene gli occhi [1]. Poi nella parte al centro, posta sotto il polpo, troverete il dente che andrà tagliato via con un coltellino [2]. Per finire pulite l’interno del capo e sciacquate il tutto [3].
Procedete pulendo lo scalogno. Dopodiché affettatelo [4] e mettetelo in una ciotola, poi mondate lo spicchio d’aglio e spostatevi ai fornelli. In una pentola capiente scaldate un giro di olio, quindi aggiungete l’aglio [5] e lo scalogno [6].
Versate la passata di pomodoro e alzate la fiamma [7], regolate di sale e unite le foglioline di timo [8], la salvia [9],
e l’acqua [10]. Fate scaldare bene finché il composto non raggiunge il bollore, immergete i tentacoli del polpo per tre volte [11]. In questo modo tenderanno ad arricciarsi per bene [12].
Assicuratevi che abbiano assunto la tipica forma arricciata e poi immergete completamente [13]. Coprite con il coperchio e cuocete a fuoco medio per 50 minuti [14]. Per sicurezza ricordatevi di pungere il polpo nella parte interna, dove c’era il dente, se la forchetta non fa troppa fatica a penetrare la polpa, allora si ritiene cotto [15].
Quindi spolverizzate il tutto con una macinata di pepe [16] e poi sollevate il polpo spostandolo sul tagliere, tagliatelo a pezzi della grandezza che preferite [17] e servite con il suo sugo. Il vostro polpo in umido è pronto: buon appetito [18].