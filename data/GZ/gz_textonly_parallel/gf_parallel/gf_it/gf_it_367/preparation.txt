Per preparare la treccia di pasta lievitata come prima cosa fondete il burro e lasciatelo intiepidire. Poi fate intiepidire il latte quindi versatelo in una ciotolina dove avrete già sbriciolato il lievito di birra [1], unite lo zucchero [2] e mescolate il tutto fino a che non sarà sciolto [3].
Versate la farina setacciata nella ciotola della planetaria, unite il composto di latte e lievito [4] ed aggiungete il burro fuso [5]. Sbattete le due uova e unitele agli ingredienti nella planetaria [6]
assieme alla scorza grattugiata di mezzo limone [7], ai semi di una bacca di vaniglia [8] e al sale [9]. 
Cominciate a lavorare gli ingredienti con il gancio fino ad ottenere un impasto liscio ed omogeneo. Dovrà risultare morbido ma ben incordato [10]. Trasferite il composto sul piano di lavoro leggermente infarinato [11] e pirlatelo velocemente con le mani [12]. 
Trasferite l’impasto in una ciotola [13] e coprite il tutto con la pellicola [14]. Lasciate lievitare a circa 25° per 90 min [15]. 
Trascorso il tempo trasferite l’impasto sul piano di lavoro leggermente infarinato e dividete l’impasto in tre parti uguali da circa 200 g l’uno [16] [17]. Formate dei filoni da 35 cm [18]
e realizzate una treccia. Per farlo sigillate insieme una dell'estremità dei 3 filoni [19] e iniziate ad intrecciarli [20]. Una volta che la treccia sarà pronta fermate bene le estremità [21]. 
Trasferite su una placca da forno rivestita di carta [22] e lasciate lievitare ancora per 30 min coperta con pellicola [23]. Quando sarà ben lievitata eliminate delicatamente la pellicola [24].
Spennellate la superficie con un uovo sbattuto [25] e decorate con la granella di zucchero [26]. Cuocete in forno statico a 170° per 35 min circa, ripiano medio. Dovrà risultare morbida ma ben cotta e dorata in superficie [27].