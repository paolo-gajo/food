I nidi di patate con lenticchie e cotechino sono un modo sfizioso e alternativo di servire il classico piatto della festa di Capodanno: l'intramontabile cotechino con le lenticchie. Oltre che a essere davvero saporiti, sono molto belli da vedere, un secondo piatto o un appetitoso antipasto che vi farà fare un figurone, brindando all'arrivo del nuovo anno!I nidi di patate vengono preparati con l’impasto ottenuto con la stessa ricetta delle patate duchesse, e vengono poi riempiti con le lenticchie e piccoli cubetti di cotechino.