Le mele da sempre sono protagoniste indiscusse dei dolci casalinghi, come questa intramontabile torta di mele, golosa, soffice e aromatica, è il miglior comfort food che si possa desiderare! Del resto chi l’ha provata sa bene quanto sia rassicurante una torta di mele fatta in casa, con la sua semplice dolcezza, la sua morbida consistenza e il suo inconfondibile profumo. Intramontabili sapori che rievocano ricordi di famiglia, ciascuno con la propria ricetta da custodire gelosamente come il più prezioso dei tesori. Qui vi riveliamo la nostra versione della torta di mele più classica che ci sia, perfetta per concedersi una coccola golosa insieme ai propri cari. Ma le varianti sono tante: da quella vegan a alla torta di mele light o all'acqua, la mitica torta di mele senza burro, senza uova o la versione con mascarpone, con le mele invisibili o la torta di mele a raggi!