La cipolla rossa di Tropea è uno dei prodotti che caratterizza la cucina calabrese, ed è molto apprezzata per il suo sapore dolce e l’alta digeribilità. Con la ricetta delle frittelle di cipolle di Tropea potrete esaltare le qualità di questo ingrediente in modo semplice e gustoso! Non si tratta di una pastella lievitata, a differenza delle frittelle di zucchine, ed è quindi piuttosto facile e veloce da preparare. Per questo motivo vi consigliamo di prepararle al momento per ottenere delle frittelle croccanti e irresistibili! Servite ancora calde, le frittelle di cipolle di Tropea sono perfette come antipasto per una cena informale, oppure come snack per accompagnare un aperitivo.