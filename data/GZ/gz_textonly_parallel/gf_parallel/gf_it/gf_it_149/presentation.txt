In vista delle belle giornate che la primavera ci regala, con il sole tiepido e piacevole, lo stesso che ci invoglia a pranzare all’aperto o fare una gita, abbiamo deciso di preparare una buonissima torta salata. Ispirati dalla tradizionale torta mantovana, che avevamo già proposto in versione salata, abbiamo messo le mani in pasta e infornato una deliziosa sbriciolata salata di zucchine. Questa torta salata, con tanto di prosciutto cotto perché con ricotta e zucchine si sa va a braccetto, è perfetta per i pranzi fuori porta e non solo! Anche sulla tavola di un ricco buffet farà la sua bellissima figura ingolosendo tutti i vostri ospiti che saranno sicuramente pronti per fare il bis. Non vi resta che mettere tutti alla prova, voi compresi, con la buonissima sbriciolata salata di zucchine!