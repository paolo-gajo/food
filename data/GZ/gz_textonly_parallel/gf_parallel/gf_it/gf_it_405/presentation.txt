I cestini di frutta sono presenti nelle vetrine di ogni pasticceria, assieme a tante altre specialità mignon e alle paste secche da tè come meringhe, i piemontesi baci di dama e le immancabili cartucce napoletane. Piccoli gusci di friabile pasta frolla, ripieni di vellutata crema pasticcera e decorati con frutta fresca di stagione: belli e colorati, i cestini di frutta sono di gran effetto e sempre graditi!Grazie alla varietà di frutta che si usa come guarnizione e che accontenta tutti i gusti, i cestini di frutta non passano mai di moda e vi permettono di creare tantissime varianti!I cestini di frutta sono una delle classiche delizie da assaggiare nei vassoi dei pasticcini mignon. Provate anche una versione vegana, in formato monoporzione delle tartellette vegane!