Per preparare i cestini di frutta cominciamo dalla pasta frolla. Se volete potete lavorare a mano gli ingredienti nello stesso ordine che vi proponiamo, altrimenti potete realizzarlo nella tazza di una planetaria con la foglia. Versate la farina, il lievito per dolci [1] e il burro freddo tagliato a pezzetti [2]. Lavorate per pochi minuti ottenendo un composto sabbioso e poi aggiungete lo zucchero [3]
e il sale [4]. Azionate di nuovo il robot e lavorate finché non si sarà ben sbriciolato il tutto. Aromatizzate con la scorza di mezzo limone [5] e aggiungete le uova [6] 
impastate fino a ottenere una composto compatto [7]. Trasferite la pasta sul piano e lavorate leggermente con le mani per formare un panetto [8]. Quindi copritelo con pellicola e fate riposare in frigorifero per almeno 1 ora [9]. 
Trascorso il tempo prelevate il panetto e tirate con l'aiuto del matterello a 0,5cm di spessore sul piano infarinato [10]. Poi con un coppa pasta da 8 cm ricavate dei cerchi [11]. Con questi andate a foderare 22 stampini da 7 cm di diametro, smerlati, facendo aderire per bene l'impasto alle pareti [12] ed eliminando la pasta in eccesso. 
Bucherellate con i rebbi di una forchetta il fondo in modo che non aumenti di volume in cottura [13]. I cestini cuociono in forno statico preriscaldato a 180° per circa 18-20 minuti. Quando saranno dorati sfornate e lasciate intiepidire prima di sformare su un vassoio [15].
 
Mentre le basi si raffreddano completamente preparate la crema pasticcera. Mettete a scaldare il latte insieme al baccello e ai semi estratti dalla vaniglia [16]. Nel frattempo in una ciotola sbattete i tuorli con lo zucchero [17], unite poi l'amido di mais [18]. 
Mescolate delicatamente con la frusta per amalgamare [19]. Ora che il latte è caldo, eliminate la bacca [20] e versatene poco a filo sul composto, per stemperarlo: quindi mescolate bene con la frusta [21]. 
Trasferite questo composto nel pentolino con il latte [22] e mescolate continuamente finché la crema non si sarà addensata a fuoco dolce [23]. La crema pasticcera è pronta, trasferitela in una ciotola e lasciatela freddare con della pellicola a contatto [24]. 
Farcite le basi con la crema pasticcera trasferita in una sac-à-poche con bocchetta a stella [25]. Poi guarnite con della frutta a piacere, noi abbiamo scelto fragole, kiwi e frutti di bosco più qualche fogliolina di menta per profumare [26]. Infine diluite la confettura con dell'acqua calda oppure ponete in un pentolino [27]. 
e scaldate pochi istanti, necessari a liquefare il tutto [28]. Lucidate la frutta utilizzando un pennellino [29], e i vostri cestini di frutta sono pronti per essere serviti [30]!