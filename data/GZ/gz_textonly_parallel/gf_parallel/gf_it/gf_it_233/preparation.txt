Per realizzare le ciambelle pizza per prima cosa occupatevi della mozzarella. Tagliatela a fette [1] e ponetela a scolare in un colino [2]. Passate poi al pomodoro, versate la polpa in una ciotola e aggiungete sale [3] e pepe. 
Unite l'origano, [4] un filo d'olio e mescolate il tutto [5]. Riponete in frigorifero e nel frattempo realizzate l'impasto: in una ciotola capiente versate la farina e il lievito istantaneo per preparazioni salate [6]. 
Iniziate ad aggiungere l'acqua a filo [7] e iniziate a lavorare l'impasto con le mani, fino a terminare tutta l'acqua [8]. Aggiungete poi il sale [9], 
e impastate nuovamente [10]. Continuate a lavorare l'impasto sul piano da lavoro leggermente infarinato fino a ottenere un panetto omogeneo e compatto [11], dividetelo in sei porzioni da circa 100 g ciascuna [12].
Una volta ottenuti 6 pezzi [13], stendete ciascuna porzione formando dei bigoli di circa 24 centimetri di lunghezza [14]. A questo punto create delle ciambelle facendo aderire le due estremità con una leggera pressione [15] .
Man mano che formate le ciambelle, trasferitele su una leccarda rivestita con carta da forno [16], avendo cura di pressare leggermente sulle due estremità appena unite, per essere sicuri che siano sigillate [17]. Una volta che avrete preparato le 6 ciambelle [18]
conditele con il pomodoro tenuto da parte (19-20) e cuocete in forno statico preriscaldato a 200° per 25 minuti. Trascorsi i 25 minuti tirate fuori le ciambelle dal forno [21]
e distribuite sopra la mozzarella [22], dunque infornatele nuovamente per altri 5 minuti, fino a che la mozzarella non si sarà sciolta [23]. Le ciambelle pizza sono pronte da gustare calde e filanti [24]! 