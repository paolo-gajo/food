L’arrosto è un classico secondo piatto della cucina casalinga, perfetto per fare sempre un’ottima figura. Con la ricetta dell’arista di maiale al latte servirete ai vostri ospiti una variante particolarmente gustosa e delicata, da applausi assicurati! Le fettine sono avvolte in una salsa cremosa e vellutata che viene realizzata frullando il fondo di cottura, un modo molto semplice per valorizzare la bontà di questo prelibato taglio di carne. La lunga cottura vi restituirà un risultato morbido e succulento e vi lascerà tutto il tempo per predisporre il resto del menù... quindi preparate gli inviti, la protagonista della vostra prossima cena sarà proprio lei, l’arista di maiale al latte!