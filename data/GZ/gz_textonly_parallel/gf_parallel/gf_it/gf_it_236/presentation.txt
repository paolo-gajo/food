Il classico tiramisù mette sempre tutti d’accordo quando si parla di dolci al cucchiaio! Oggi vogliamo stuzzicarvi con una variante dal gusto ricco e straordinario: il tiramisù al pistacchio! Questo frutto è tanto amato in cucina ed è utilizzato per creare tantissime ricette sia dolci che salate. Così abbiamo raccolto tutto il suo gusto in una pasta home made, perfetta per ingolosire la classica crema al mascarpone! La pasta di pistacchi è facile da realizzare ed impreziosirà questa crema vellutata, realizzata con la patè a bombe, per evitare il consumo di uova crude e per renderla così soffice e ariosa. Se siete amanti della versione più classica di questo dolce non preoccupatevi, non mancheranno i tipici savoiardi imbevuti nel caffè! Siete pronti ad immergervi in questa versione pistacchiosa? Vi proponiamo come realizzare delle monoporzioni, ma se preferite potrete realizzare il nostro tiramisù al pistacchio anche in una teglia unica e porzionarlo dopo il riposo in frigorifero! Possiamo garantirvi che conquisterete i vostri ospiti cucchiaino dopo cucchiaino!E se siete sempre alla ricerca di nuove varianti del tiramisù provate anche: