Per preparare il tiramisù al pistacchio ponete i pistacchi in un mixer [1] e frullateli fino a ridurli in polvere, quindi versate l’olio di sesamo poco alla volta [2] e continuate a frullare finché non otterrete una crema [3].Preparate il caffè con la moka e lasciatelo raffreddare.
Ponete sul fuoco un pentolino con il fondo spesso, versate l’acqua [4] e lo zucchero [5] portate ad ebollizione lo sciroppo monitorando la temperatura con un termometro alimentare. Quando la temperatura raggiungerà i 115°, iniziate a montare i tuorli a parte con uno sbattitore elettrico [6].
Quando lo sciroppo avrà raggiunto i 121° [7], togliete dal fuoco e versatelo a filo nella ciotola dove avete iniziato a montare i tuorli [8], continuate a montare a velocità bassa finché il composto non si sarà raffreddato e si presenterà chiaro e spumoso, ci vorranno circa 10-12 minuti. A questo punto unite il mascarpone [9], continuando sempre a sbattere con le fruste.
Per ultima unite la crema di pistacchi [10], mantenendo sempre in azione le fruste finché non si sarà amalgamata [11]. Ora dividete a metà i savoiardi [12].
Versate il caffè preparato con la moka in una ciotola bassa e larga [13]. Quindi stemperatelo con 30 g di acqua a temperatura ambiente. Tutto è pronto per comporre il tiramisù: prendete 4 bicchieri della capacità di 140 ml ciascuno, aiutandovi con una sac-à-poche spremete la crema sul fondo per creare un primo strato [14], proseguite immergendo due metà di savoiardi nella ciotolina con caffè e acqua [15]
per poi adagiarli all’interno del bicchierino, creando il secondo strato, proseguite spremendo altra crema [16], spolverizzate la superficie con il cacao amaro [17] e poi di nuovo proseguite con un altro strato di savoiardi [18]
poi un altro di crema [19], infine terminate con il cacao amaro e la granella di pistacchi [20], lasciate rassodare in frigorifero un paio di ore. Il tiramisù al pistacchio è pronto per essere gustato [21]!