Come spesso accade durante le feste c’è sempre qualche dolce che avanza, in occasione della Pasqua vi proponiamo un tiramisù di colomba, il dolce per eccellenza dei menu di Pasqua. Una stuzzicante variante di uno dei dolci più amati, il classico tiramisù, a cui vengono sostituiti i savoiardi con dei dischetti di colomba tostati e inzuppati in una bagna al succo di arancia aromatizzata al Grand Marnier. La delicatezza della crema al mascarpone dà un'armonia a tutti questi sapori esaltati dalle scagliette di cioccolato fondente e dal profumo della scorza di arancia. Non buttate via la colomba avanzata classica né la colomba al cioccolato, così come le uova di Pasqua, per preparare questo dolce al cucchiaio, un elegante semifreddo di colomba o una deliziosa torta di colomba: il riciclo dei dolci di Pasqua non è mai stato più goloso!E nel periodo natalizio scoprite il nostro tiramisù di pandoro!