Per preparare le delizie al limone come prima cosa bisogna mettere la panna in infusione per aromatizzarla. Per farlo versate la panna in una ciotola, o in una brocca e aggiungete lo zucchero [1]. Ricavate le scorze dai limoni con un pelapatate, evitando di prelevare la parte bianca che risulterebbe amara; poi aggiungetele nella panna [2], mescolate con una frusta e coprite con la pellicola per alimenti [3]. Riponete in frigorifero, possibilmente ad una temperatura di circa 4° per almeno 12 ore.  