Per realizzare i cavatelli con salsiccia e cime di rapa per prima cosa occupatevi delle cime di rapa: pulitele staccando con un coltellino le foglie dal gambo [1] e sciacquatele sotto l’acqua corrente [2]. Tagliate a pezzi grossolani la mollica del pane fresco [3],
ponetela in un mixer [4] e tritatela finemente [5]. Togliete il budello e sgranate la salsiccia, formate delle piccole palline con le mani [6],
e fatele rosolare a fuoco medio alto in una padella già ben calda per circa 10 minuti (7-8). Quindi trasferitele su un piatto [9], coprite con pellicola per tenere in caldo e proseguite con la preparazione, tenendo questo tegame in cui avete cotto la salsiccia da parte con il fondo di cottura che si è creato.
Ponete sul fuoco un tegame colmo di acqua da salare a bollore, servirà per la cottura della pasta. Tritate anche il peperoncino fresco [10] e ponetelo in un tegame con 20 g di olio [11], aggiungete la mollica tritata [12]
e fatela saltare in padella mescolando di tanto in tanto, fino a doratura [13]. Tenete da parte la mollica per la guarnizione del piatto. Intanto stessa casseruola della salsiccia fate rosolare 2 spicchi d’aglio mondati e interi con 20 g di olio [14], quindi aggiungete le cime di rapa [15]; pressate bene per farle entrare tutte nel tegame dopo poco appassendo si ridurrà il volume.
Cuocete le cime di rapa per circa 10 minuti, a fine cottura eliminate gli spicchi d’aglio [16] e aggiungete i bocconcini di salsiccia tenuti da parte [17], aggiustate di sale. Nel frattempo lessate i cavatelli freschi per 5 minuti [18];
scolateli nel condimento [19] e mantecate qualche minuto. Servite aggiungendo la mollica tostata su ciascun piatto [20] e servite subito i vostri cavatelli salsiccia e cime di rapa [21]!