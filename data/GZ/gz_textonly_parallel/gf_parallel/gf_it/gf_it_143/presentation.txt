Dai migliori ristoranti fino ai lidi in spiaggia l'insalata di mare è uno dei grandi classici della tradizione mediterranea. Il suo sapore inconfondibile, le tante varietà di pesce, crostacei e molluschi che la compongono e la caratterizzano, l'hanno resa una vera e propria istituzione della cucina italiana insieme a polpo e patate. Queste due prelibatezze sono perfette da servire per cene con amici, per il pranzo della domenica o come antipasto durante le feste di Natale. Preparare l’insalata di mare in casa con ingredienti freschi e una semplice citronette al prezzemolo sarà una vera soddisfazione! Seguite le nostre indicazioni per la pulizia e fatevi consigliare dal vostro pescivendolo di fiducia: noi abbiamo utilizzato polpo, calamari, cozze, vongole e gamberi… e voi cosa sceglierete per comporre la vostra personalissima insalata di mare?