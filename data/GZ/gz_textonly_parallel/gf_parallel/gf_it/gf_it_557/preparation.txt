Per preparare la focaccia barese versate la farina in una ciotola [1]. Sistemate il lievito di birra in una ciotolina e aggiungete 50 g di acqua [2], mescolate poi con un cucchiaino per scioglierlo [3].
Versate l'acqua in cui avete disciolto il lievito nella farina [4], iniziando ad impastare. Unite poi il sale [6] e aggiungete l'acqua rimasta, per scioglierlo [6].
Impastate bene con le mani sino ad ottenere un composto omogeneo [7], aggiungete quindi anche lo zucchero [8] e continuate ad impastare. Trasferite ora l'impasto su un piano da lavoro [9].
Lavorate ancora l'impasto con le mani sino a che non sarà liscio [10], date poi all'impasto una forma sferica [11], spolverizzate con poca farina e coprite con un canovaccio pulito [12]. Lasciate lievitare per un'ora lontano da correnti d'aria.
Nel frattempo lavate bene i pomodori perini e spezzateli in una ciotola schiacciandoli [13]. Ora prendete una teglia grande 35 cm alla base e alta 5 cm e mezzo. Ungete abbondantemente il fondo [14] e trasferite l'impasto all'interno [15].
Schaicciatelo delicatamente con le mani per allargarlo [16], aggiungete l'olio in superficie [17] e realizzate i buchi con le dita continuando ad allargare l'impasto [18].
Aggiungete sopra i pomodori schiacciati, distribuendoli bene [19] e dei pomodorini, tagliati a metà, intorno [20]. Aggiungete un pizzico di sale [21].
Sistemate sulla focaccia anche le olive [22] e l'origano [23]. Lasciate lievitare per un'ora e mezza, quindi cuocete in forno statico preriscaldato a 250° per 20 minuti. Sfornate e servite la vostra focaccia barese calda o tiepida [24].