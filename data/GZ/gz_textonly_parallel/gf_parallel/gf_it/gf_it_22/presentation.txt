Volete portare in tavola i sapori autentici della maremma Toscana? Allora il ragù di cinghiale fa proprio al caso vostro! Il ragù di cinghiale, spesso apprezzato insieme al ragù d'anatra, è una versione alternativa e molto saporita del classico ragù alla bolognese: invece del macinato di suino e bovino, si utilizza il cinghiale, molto amato per il suo gusto unico e robusto che unisce al sapore della carne suina quello più pungente della cacciagione. Ideale per preparare un primo piatto appetitoso, come le tipiche pappardelle, che si amalgamano al condimento esaltandone il gusto intenso, questo ragù conquisterà i palati più robusti con il suo restrogusto deliziosamente selvatico. Cosa aspettate? Mettetevi ai fornelli: oggi si cucina il ragù di cinghiale!