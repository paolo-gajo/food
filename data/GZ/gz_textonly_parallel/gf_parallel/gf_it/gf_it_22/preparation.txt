Per preparare il ragù di cinghiale tagliate a pezzetti irregolari sedano [1], carota [2] e cipolla [3]. 
Tagliate il cinghiale in tranci e metteteli in una ciotola [4], aggiungete le verdure, le foglie di alloro e coprite con il vino rosso [5]. Lasciate riposare in questa marinatura per un minimo di 12 ore e un massimo di 24 ore [6]. Questo servirà per ridurre il sapore e l’odore forte di selvaggina.
Trascorso questo tempo prendete la carne [7] e tagliatela a piccoli pezzetti regolari di 1 cm [8] da tenere da parte. Mondate le carote e tagliatele a brunoise [9].
Fate lo stesso con sedano [10] e cipolla [11]. Trasferite le verdure in una pentola di acciaio con un filo d’olio e gli spicchi d'aglio [12].
 
Aggiungete le bacche di ginepro [13] e le erbe aromatiche avvolte con lo spago da cucina [14]. Fate appassire bene tutte le verdure, ci vorranno circa 20 minuti. Dopodiché aggiungete il concentrato di pomodoro [15].
Sfumate con il vino rosso [16]. Una volta che l’alcol sarà evaporato aggiungete la polpa di cinghiale precedentemente tagliata [17]. Fate cuocere il tutto a fiamma medio/alta per qualche minuto e aggiungete il brodo vegetale caldo [18].
 
Cuocete con il coperchio socchiuso [19] a fiamma molto dolce fino a che il brodo non si sarà ristretto e la carne avrà una consistenza morbida, circa 1 ora e mezza. A questo punto aggiungete il cioccolato fondente grattugiato [20] e salate [21].
Aromatizzate a piacere con il pepe [22]. Il ragù è pronto [23] per essere gustato con della pasta fresca all'uovo [24].