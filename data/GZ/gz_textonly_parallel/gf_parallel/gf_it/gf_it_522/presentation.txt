La cucina siciliana affonda le proprie radici nella tradizione povera, basata soprattutto su alcuni ingredienti tipici come le melanzane, protagoniste indiscusse della caponata, il ghiotto contorno che vi presentiamo oggi. Già comuni ad altre ricette tipiche, come la pasta alla norma e la parmigiana di melanzane, insieme a basilico e pomodoro creano un mix di profumi, colori e sapori che richiama le suggestioni di una terra splendida. L’estensione della superficie della Sicilia consente di avere numerose declinazioni della caponata. Di provincia in provincia ma anche di famiglia in famiglia ognuno ha la sua ricetta perfetta: con o senza uva passa, con o senza concentrato... basta spostarsi di qualche metro per scoprire una caponata sempre diversa, ma tutte con un'inconfondibile denominatore comune: l’uso del condimento agrodolce, che regala alle verdure un sapore unico. Il nostro consiglio? Provare con tutte le versioni possibili fino a trovare la vostra preferita, da tramandare anche nella vostra famiglia!Scoprite come utilizzare la caponata per le vostre ricette: