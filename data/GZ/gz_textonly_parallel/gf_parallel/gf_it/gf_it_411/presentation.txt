I panzerotti fritti, anche detti calzoni, sono tipici della cucina pugliese. Mezzelune di pasta lievitata, molto simili all'impasto della pizza, ripiene con mozzarella, pomodoro e origano. I panzerotti fritti sono diffusi dal Lazio alla Sicilia, ma i panzerotti più buoni si preparano in Campania e in Puglia. Proprio in queste due regioni, i panzerotti fritti in Puglia e pizza fritta in Campania, è possibile acquistare questa bontà direttamente dalle numerose rosticcerie per strada. Il calzone fritto infatti è un appetitoso street food da gustare a qualsiasi ora! Per strada, ma anche a casa, i panzerotti fritti sono perfetti per una cena in allegra compagnia, cosa aspettate ad organizzare una bella panzerottata a casa con amici e parenti? Con la ricetta di GialloZafferano, sarete sorpresi dell'ottimo risultato!