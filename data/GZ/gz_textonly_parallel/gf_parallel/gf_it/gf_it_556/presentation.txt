Vi mostriamo tutti i segreti per preparare la pastella per fritti! Una preparazione che non può mancare nel vostro taccuino di ricette! Potrete utilizzarla per rivestire verdure, pesci e altri tantissimi ingredienti, prima di friggerli. La pastella crea uno strato croccante che renderà qualsiasi ingrediente super appetitoso! Oggi vi proponiamo una versione con gli albumi montati a neve, che vi permetterà di ottenere un composto spesso, che aderisce alla perfezione alle verdure per un risultato ben dorato una volta cotto. Se invece quello che volete è un fritto veramente croccante optate per una pastella senza uova, realizzata solo con acqua e farina, che vi spiegheremo rapidamente in fondo alla ricetta. Scegliete la pastella che più amate e prestate molta attenzione alla frittura, solo raggiungendo la temperatura esatta otterrete un risultato perfetto!Ecco alcune ricette in pastella da provare: