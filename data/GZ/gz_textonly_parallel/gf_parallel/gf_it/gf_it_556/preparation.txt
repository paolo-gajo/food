Per preparare la pastella per fritti come prima cosa separate i tuorli dagli albumi [1]. Poi montate quest'ultimi a neve utilizzando uno sbattitore elettrico (2-3). 
Tenete da parte gli albumi per un momento e riprendete i tuorli. A questi aggiungete un pizzico di sale [4], il latte [5] e mescolate con una frusta, o con lo sbattitore a velocità minima, per amalgamarli [6]. 
Setacciate poi la farina direttamente all'interno della ciotola [7] e mescolate ancora con le fruste [8] fino ad ottenere un composto omogeneo [9]. 
A questo punto unite gli albumi montati a neve [10] e incorporateli alla pastella utilizzando una spatola e mescolando dal basso verso l'alto delicatamente [11]. Non appena la pastella risulterà omogenea e spumosa [12] potrete utilizzarla! 