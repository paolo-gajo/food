Per preparare il gelato al pistacchio senza gelatiera partite dallo sciroppo: in un pentolino versate lo zucchero [1], l'acqua [2] e accendete la fiamma a fuoco basso [3]. 
Nel frattempo in una caraffa versate sia il latte che la panna [4]. Non appena lo sciroppo sarà arrivato a bollore [5], spegnete il fuoco e lasciatelo intiepidire. Versate lo sciroppo all'interno del composto di latte e panna [6]
e frullate il tutto con un mixer ad immersione [7]. Trasferite all'interno di uno stampo di silicone [8] (o negli stampini per il ghiaccio). Trasferite in freezer e lasciatelo gelare per almeno 1 notte [9]. 
A questo punto estraete i cubetti dallo stampo [10] e trasferiteli all'interno di un robot da cucina [11]. Frullate il tutto fino ad ottenere un composto cremoso [12], 
aggiungete i pistacchi [13] e frullate ancora fino ad ottenere una crema liscia [14]. Trasferite in un contenitore (meglio di alluminio, in ceramica o vetro. Evitate la plastica) [15] e trasferite in freezer per almeno 6 ore. Al momento di servirlo estraetelo dal freezer 5-10 minuti prima e con un cucchiaio lavoratlo, raschiando man a mano fino a quando non riuscirete a mescolare per riportare allo stato cremoso. Per ottenere una consistenza ancora più cremosa potete passare il gelato nuovamente nel mixer con le lame. 