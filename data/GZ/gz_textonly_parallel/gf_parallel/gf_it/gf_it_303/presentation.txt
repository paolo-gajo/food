Non siete amanti del caffè ma non vedete l'ora di gustare un buon tiramisù? Oggi vi proponiamo una ricetta perfetta per l'inverno, il tiramisù all'arancia! La crema più classica a base di mascarpone e tuorli viene arricchita con della panna montata per renderla più scioglievole e con la scorza d'arancia per renderla ancora più profumata! Tra uno strato e l'altro una cascata di cioccolato renderà questo tiramisù davvero goloso. Per realizzarlo abbiamo scelto di utilizzare delle coppe da coppia, da condividere durante una cena romantica. Se preferite potete proporre questo tiramisù anche in porzioni più piccole o in un'unica teglia!Provate anche il nostro tiramisù alle fragole e il tiramisù pan di stelle! 