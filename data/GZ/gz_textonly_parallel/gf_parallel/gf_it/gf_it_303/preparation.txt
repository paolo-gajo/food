Per prepare il tiramisù all'arancia come prima cosa preparate la crema. In un pentolino versate 125 g di zucchero, l'acqua [1] e accendete il fuoco. Non appena lo sciroppo raggiungerà la temperatura di 115° versate i tuorli nella ciotola di una planetaria e iniziate a montarli con la frusta aggiungendo i restanti 50 g di zucchero [2]. Non appena lo sciroppo sarà arrivato alla temperatura di 121° [3]
versatelo a filo nella planetaria [4] e continuate a montare a velocità media sino a che il composto sarà tiepido [5]. Trasferite il mascarpone in una ciotola e lavoratelo con la frusta per renderlo più morbido. Versate quindi il composto con i tuorli all'interno [6]
e mescolate con una frusta fino ad ottenere una crema omogenea [7]. Aggiungete la scorza grattugiata d'arancia [8] e mescolate per incorporarla [9]. 
Montate la panna fredda di frigo [10], dovrà risultare morbida e lucida. Aggiungetela alla crema di mascarpone [11] e mescolate delicatamente con una spatola per incorporarla [12]. 
Coprite la crema con la pellicola [13] e riponete in frigo fino all'utilizzo. Tritate grossolanamente il cioccolato e tenetelo da parte. Spremete le arance fino ad ottenere 180 g di succo. Trasferitelo all'interno di una ciotola e aggiungete lo zucchero [15].  
Mescolate con un cucchiaio fino a sciogliere completamente lo zucchero [16]. Trasferite poi la crema in un sac-à-poche, non sarà necessario utilizzare una bocchetta, basterà tagliare la punta con delle forbici. Prendete due contenitori in vetro da 400 ml e realizzate un primo strato di crema sul fondo [18]. 
Dividete i savoiardi a metà [19] e inzuppate due metà nel succo d'arancia [21]. Sistematele all'interno del bicchierino [21] 
e ricoprite con la crema. Aggiungete un po' di scaglie di cioccolato [22], posizionate sopra altri due mezzi savoiardi inzuppati nel succo d'arancia [23] e proseguite ancora con uno strato di crema e un po' di cioccolato [24]. 
Proseguite con l'ultimo strato: posizionate due mezzi savoiardi inzuppati [25], terminate con la crema e spolverizzate con il cacao [26]. Riponete in frigorifero e nel frattempo occupatevi della decorazione. Utilizzando un pelapatate prelevate delle striscioline di scorza d'arancia [27];
passatele nello zucchero semolato [28] e utilizzatele per decorare il vostro tiramisù [29]. Il tiramisù all'arancia è pronto da servire [30]. 