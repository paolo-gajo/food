Il polpettone ripieno è un secondo piatto che mette tutti d'accordo: ricco e sostanzioso, soprattutto molto versatile! Per trasformare un piatto semplice, come il polpettone, bastano piccoli accorgimenti, ed è così che nascono tutte le varianti di questa ricetta prelibata. In cucina ognuno cela il suo segreto per creare qualcosa di unico, il nostro più che un segreto è un piccolo trucchetto che vi farà ottenere un polpettone morbido e succulento. Inoltre vi proponiamo di cuocerlo insieme a dei cavoletti di bruxelles, così da avere secondo e contorno insieme! Portate il polpettone ripieno in tavola ancora intero e affettatelo solo al momento, grazie al cuore saporito e filante di formaggio farà venire l'acquolina a tutti i vostri ospiti, che non vedranno l'ora di assaggiarlo! 