Per preparare il polpettone ripieno versate la carne macinata di manzo e maiale in una ciotola [1], aggiungete il Grana Padano DOP grattugiato [2] e l'uovo [3]. Salate e pepate.
Impastate con le mani [4] fino a ottenere un composto uniforme.  Trasferite su un foglio di carta fornol'impasto di carne macinata [5] [6].
Appiattitela per formare un rettangolo di circa 35x28 cm [7], lasciando un paio di centimetri sul bordo della carta forno. Disponete poi in maniera ordinata anche le fette di prosciutto cotto [8] e quelle di formaggio [9].
Aiutandovi con la carta forno iniziate ad avvolgere la carne [10] per formare un rotolo [11].  Condite la carne con olio, sale e pepe [12]. 
Insaporite con foglioline di timo [13]. Sigilliate bene il polpettone con la carta forno a modo pacchetto [14], per far sì che in cottura non escano i  succhi e rimanga morbido. Adagiate il polpettone su una teglia rivestita con carta forno [15] e cuocete in forno statico a 180 ° per circa 25-30 minuti circa. 
Nel frattempo preparate il contorno. Pulite i cavoletti: eliminate la parte più sporgente inferiore e togliete le foglie più esterne. A questo punto lavate i cavoletti sotto l'acqua corrente, scolateli e tagliateli a metà [16]. Conditeli con olio sale, pepe il timo [17] e l’aglio [18]. Mescolate il tutto. 
Trascorso il tempo indicato, tirate fuori il polpettone dal forno versate i cavoletti di Bruxelles e infornate ancora per circa 20-25 minuti. Terminato il tempo di cottura lasciate intiepidire il polpettone per circa 5 minuti. Eliminate la carta forno e servite il polpettone ripieno a fette accompagnato dai cavoletti di Bruxelles [21].