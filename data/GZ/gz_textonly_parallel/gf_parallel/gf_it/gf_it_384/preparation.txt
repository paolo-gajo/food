Per preparare le uova sode iniziate ponendo le uova in un pentolino con acqua fredda [1]; l’acqua dovrà coprire le uova. Mettete il pentolino sul fuoco e fate arrivare a bollore, poi calcolate 9 minuti di cottura a fuoco moderato [2]. Trascorso questo tempo, scolate le uova e raffreddatele sotto acqua corrente oppure trasferitele in una ciotola con acqua e ghiaccio [3].
Battete leggermente la punta sul piano di lavoro per rompere il guscio [4], poi rimuovete delicatamente il guscio [5]. Le uova sode sono pronte per essere consumate come preferite [6]!