Per realizzare i calzoni di patate, bollite le patate con la buccia sino a che non saranno morbide [1]. Schiacciate le patate ancora calde nello schiacciapatate raccogliendo la purea in una ciotola ampia [2]. Aggiungete la fecola di patate, il lievito istantaneo [3]. 
Poi aggiungete un uovo [4] e lavorate gli ingredienti per amalgamarli [5]. Insaporite con il sale ed il pepe e lavorate l’impasto con le mani sino a renderlo liscio ed uniforme. In ultimo aggiungete l’olio [6].
Fatelo assorbire [7] e tenete da parte l'impasto. In una padella ampia versare un filo d’olio [8] e gli spinaci precedentemente lavati [9].
Salate e insaporite con del peperoncino secco [10]. Mescolate e cuocete a fuoco medio per circa 10 minuti. Quando saranno cotti [11], trasferite gli spinaci in una pirofila e lasciateli intiepidire [12].
Stendete l’impasto di patate sulla spianatoia leggermente cosparasa con fecola [13], ad uno spessore di circa ½ centimetro [14]. Con un coppapasta da 11 cm di diametro formate 6 dischi [15]. 
Farcite metà dei dischi con gli spinaci tiepidi [16] ed il formaggio filante grattugiato [17]. Chiudete a mezzaluna formando un calzone [18].Fate una leggera pressione con le dita sui bordi per sigillarli ben
Farcite i dischi rimanenti con la mozzarella a cubetti [19] e il prosciutto cotto [20]. Chiudete a mezzaluna e sigillate bene [21]. 
Scaldate abbondante olio in una padella ampia (coprite il fondo a circa 1 cm). Quando sarà caldo, adagiate i panzerotti nella padella [23] e cuocete per circa 10 minuti, girandoli per controllare la doratura [24]. 
Scolate i calzoni [25] ed adagiateli su un vassoio rivestito con carta assorbente [26]. Servite i calzoni di patate ben caldi [27]!