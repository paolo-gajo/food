Le colombine di sfoglia sono dei dolcetti pasquali che si ispirano a uno dei simboli della Pasqua più celebri: la colomba con il ramoscello d'ulivo. I più abili nella preparazione dei lievitati potranno cimentarsi nella ricetta della Colomba con lievito madre, per tutti gli altri abbiamo pensato a queste graziose e facilissime colombine. Sono delle piccole delizie, semplici ma sfiziose, perfette per dare un tocco originale ai più tradizionali menu di Pasqua e decorare la tavola insieme ai biscotti di Pasqua colorati e altri dolci tipici. Fatte di pasta sfoglia e farcite con crema pasticcera, le colombine conquisteranno tutti con il loro gusto semplice e genuino.La loro forma a colomba, simbolo di pace e speranza, rende le sfogliatine un'idea originale per rarricchire il buffet dei dolci di Pasqua!