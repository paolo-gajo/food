Nel celebre cartone animato piovevano dal cielo, scelte all’occorrenza tra i cibi più appetitosi come manna moderna opera di un buffo scienziato. Del resto chi non ama le polpette! Con carne, pesce o verdure, questi appetitosi bocconcini solleticano i palati di grandi e piccini e oggi vogliamo stuzzicare il vostro appetito con una versione ghiotta a base di pesce: le polpette di pesce spada e melanzane al sugo. Il morbido ripieno realizzato con polpa di melanzana cotta al forno e tenero pesce spada lessato è insaporito da parmigiano e profumato con prezzemolo, come le tradizionali polpette al sugo. Il risultato è un piatto gustoso e cremoso, da accompagnare con pane casereccio!