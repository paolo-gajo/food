Per realizzare i ghiacciol avocado e cioccolato, per prima cosa pulite l’avocado: tagliatelo a metà [1], eliminate il nocciolo centrale [2], estraete la polpa con un cucchiaino e ponetela in un bicchiere dai bordi alti [3].
Aggiungete anche il latte di cocco [4], il miele [5], il succo di limone [6]
e l’acqua [7]. Frullate tutto con il frullatore a immersione [8] fino a ottenere una crema liscia e omogenea [9]. 
Versate il composto all’interno degli stampini da ghiaccioli [10]; noi abbiamo usato uno stampo da 10 ghiaccioli della capacità di 70 ml ciascuno. Inserite lo stecco [11] e ponete in freezer per almeno 4 ore. Intanto tritate il cioccolato fondente [12] e scioglietelo a bagnomaria oppure in microonde.
Quando i ghiaccioli saranno pronti, sformateli mettendo lo stampo sotto l’acqua corrente [13], così da facilitare l’estrazione (14-15) .
Ora occupatevi della decorazione: immergete la punta dei ghiaccioli nel cioccolato [16] per creare una glassatura diagonale, ricoprite la parte al cioccolato con la granella di nocciole [17] e gustate subito i vostri ghiaccioli avocado e cioccolato [18]!