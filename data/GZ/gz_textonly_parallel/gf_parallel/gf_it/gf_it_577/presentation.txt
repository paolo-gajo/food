L’avocado è un frutto esotico dal colore vivace che vanta una polpa morbida e corposa dal gusto delicato che ricorda quello delle noci, una delizia contesa tra i dolci e i salati che rende ogni piatto speciale, dagli spaghettini avocado e gamberi all'avocado cheesecake. Con l’arrivo della stagione calda lo abbiamo reso anche protagonista della merenda estiva per eccellenza con i ghiaccioli avocado e cioccolato, un concentrato di gusto e freschezza tutto da mordere! Dopo aver visto quanto è facile realizzare i ghiaccioli avocado e cioccolato, scommettiamo che vi verrà voglia di provare tanti altri gusti invitanti come i ghiaccioli mango e lime,il gelato golden milk, il gelato allo yogurt e frutta su stecco oppure il gelato panna e caffè... uno più goloso dell’altro!