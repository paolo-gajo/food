Per preparare le penne all'arrabbiata iniziate scolando i pelati. Trasferiteli in una ciotola [1] e schiacciateli con una forchetta [2] per spezzettarli [3].  
A questo punto sbriciolate il peperoncino secco [4]. Mettete sul fuoco una pentola colma d'acqua, salata a piacere, per la cottura della pasta. In una casseruola intanto versate un po' d'olio [5], unite lo spicchio d'aglio sbucciato [6].
Aggiungete anche il peperoncino [7] e lasciate soffriffere dolcemente [8], poi unite i pomodori [9].
Date una mescolata [10] e regolate di sale [11]. Poi coprite con un coperchio [12] e lasciate cuocere per circa 12 minuti, mescolando di tanto in tanto. 
Quando il sugo sarà quasi cotto cuocete anche la pasta, al dente, seguendo i tempi di cottura riportati sulla confezione [13]. Trascorsi i 12 minuti togliete il coperchio [14] ed eliminate l'aglio [15]. 
Scolate la pasta e trasferitela direttamente nel sugo [16]; saltatela per un istante [17] e aggiungete dell'acqua di cottura se necessario [18], quindi spegnete. 
Aggiungete il prezzemolo tritato [19], mescolate un'ultima volta [20] e servite le vostre penne all'arrabbiata ancora calde [21]. 