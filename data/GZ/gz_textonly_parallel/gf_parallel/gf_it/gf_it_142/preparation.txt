Per preparare gli spaghetti allo scoglio cominciate dalla pulizia di cozze e vongole. Queste ultime dovrete sciacquarle più volte sotto acqua corrente [1] e poi farle stare in ammollo in acqua fredda. Intano pulite le cozze: raschiate via le impurità più resistenti con la lama di un coltellino, strappate via il bisso, cioè la parte barbetta che fuoriesce [2], poi aiutatevi con una paglietta d’acciaio nuova pulite bene il guscio [3].
Prima di cuocere, battete una ad una le vongole su un tagliere o nel lavandino con il taglio della conchiglia rivolto verso il basso: se noterete sabbia andrà scartata [4]. Scaldate l'olio in un tegame piuttosto capiente e quando sarà ben caldo versate le vongole e le cozze [5] coprite subito con un coperchio e attendete fin quando non sono completamente dischiuse, ci vorranno 3-4 minuti [6].
Una volta aperte le cozze e vongole togliete il coperchio [7], versatele in un recipiente [8], non gettate il liquido di cottura ma filtratelo per eliminare eventuali impurità e residui di sabbia. Tenetelo da parte in caldo [9].
Sgusciate sia le vongole che le cozze tenendo da parte alcuni molluschi con guscio per guarnire il piatto [10]. Se non li utilizzate già puliti, potete dedicarvi alla pulizia dei calamari: dovrete eliminare la testa e le interiora, successivamente poi togliete via la pelle [11] e incidete solo la parte superficiale, potrete aiutarvi entrando con la lama nel suo interno, fino ad aprirlo completamente [12]
dopodiché tagliatelo a listarelle [13]. Passate agli scampi: con le forbici tagliate sui lati della coda eliminando così la corazza che ricopre l’addome [14]. Poi con uno stuzzicadenti cercate di eliminare l'intestino, il filetto nero presente nello scampo. In questo modo non rilascerà un sapore amaro. Eliminate solo la corazza e conservate testa e chele. Infine lavate i pomodorini e tagliateli a spicchi [15]. Mettete a bollire l'acqua per la pasta, da salare a bollore. 
Intanto rosolate spicchio d’aglio con olio [16], quando sarà imbiondito versate i calamari insieme ad un pizzico di sale [17]. Cuocete 5 minuti poi sfumate con il vino bianco [18].
Lasciate evaporare l’alcol, eliminate l’aglio [19] e aggiungete i pomodorini [20]. Cuocete ancora 5 minuti. A questo punto potete inizare la cottura degli spaghetti [21] che saranno da scolare molto al dente.
Aggiungete anche gli scampi al sugo [22], salate e pepate. Scolate direttamente in padella gli spaghetti, quando mancano 5 minuti al termine della cottura [23]. Proseguite la cottura versando al bisogno l’acqua di cottura di cozze e vongole che avete tenuto da parte [24]. 
Per ultime aggiungete anche le cozze e le vongole [25] con guscio e senza. A fine cottura spegnete il fuoco, insaporite con il prezzemolo tritato [26] e mescolate un’ultima volta. Servite gli spaghetti allo scoglio ben caldi [27].