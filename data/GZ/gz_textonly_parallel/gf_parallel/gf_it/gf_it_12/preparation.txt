Per preparare le nuvole di zucchine e pecorino iniziate dalle zucchine: lavate e spuntatele [1], tagliatele a rondelle circa 8 mm [2]. Mettete a scaldare l'olio e intanto dividete i tuorli dagli albumi [3]. 
Con le fruste [4] montate gli albumi a neve ferma [5]. Poi con le stesse fruste lavorate i tuorli per qualche minuto [6].
Incorporate a filo il latte [7], poi unite la farina [8] il lievito [9]. 
Togliete le fruste e aggiungete il pecorino [10]. Date una mescolata [11] e poi unite le foglie di timo [12].
Insaporite con sale e pepe [13] e mescolate ancora prima di aggiungere le rondelle di zucchina [14]. A questo punto potete unire gli albumi un po' alla volta [15].
Incorporate delicatamente con la leccapentole [16] per non smontare gli albumi [17]. L'olio avrà raggiunto la temperatura di 170°, friggete le nuvolette immergendo pochi pezzi per volta [18].
Cuoceranno in circa 3-4 minuti, giratele a metà cottura [19] e man mano scolatele su carta assorbente [20]. Procedendo in questo modo dovreste ottenere una quarantina di pezzi. Servite le vostre nuvole di zucchine e pecorino ancora caldissime [21].