Quest'anno il panettone è home made! Con la nostra ricetta del panettone con lievito di birra andrete a colpo sicuro per finire in dolcezza il pranzo di Natale!. La vostra casa si trasformerà nel perfetto laboratorio ricco di profumi, canditi, uvetta e farine! Senza nulla togliere alla bontà e alla maestria del dolce natalizio per eccellenza delle migliori pasticcerie, se volete cimentarvi in qualcosa di davvero speciale vi mostriamo tutti i passaggi e le accortezze per fare il panettone con lievito di birra in casa. Oltre agli ingredienti migliori e alla giusta temperatura, sarà la dose di pazienza a dover essere molto abbondante! Per un ottimale risultato, infatti, servono almeno due giorni per realizzare la biga, il primo e il secondo impasto che necessitano dei giusti tempi di lievitazione e maturazione. Se invece avete altre necessità potete scegliere fra le altre versioni che vi proponiamo. Ormai non avete più scuse, quest'anno panettone fatto in casa per tutti!