L'appetito vien stuzzicando e quale modo migliore per offrire appetitosi finger food ai vostri ospiti per una cena veloce tra amici, se non preparando questi deliziosi filanti mozzarella stick? Se siete amanti della mozzarella fritta o di quella in carrozza, che noi abbiamo reso più appetitosa con la ricetta mozzarella e prosciutto in carrozza, non resisterete a questi bastoncini di mozzarella sfiziosi e saporiti avvolti in una pastella a base di pangrattato e corn flakes che li renderà ancora più crunchy! Non è finita qui... per servirli vi proponiamo una salsa piccante, speziata e leggermente acidula, che si sposa perfettamente con i mozzarella stick... un morso dopo l'altro.